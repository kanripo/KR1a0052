# -*- mode: mandoku-view -*-
#+TITLE: 周易卦爻經傳訓解
#+DATE: 2015-09-23 09:34:38
#+PROPERTY: JUAN 2
<pb:KR1a0052_WYG_002-1a>¶
欽定四庫全書¶
　周易卦爻經傳訓解卷下　　宋　蔡淵　撰¶
下經¶
䷞(艮下/兑上)¶
咸　皆也感也六爻皆感應之義也¶
亨利貞　咸則通矣艮止静也兌說感也以静而感感¶
　　之正也故六爻皆利静而不利動氣交應也¶
取女吉¶
<pb:KR1a0052_WYG_002-1b>¶
　象曰山上有澤咸　澤性潤下山虛受潤二氣相感¶
　　咸之象也¶
　君子以虚受人　中無所主有感必通取山虚受潤¶
　　之象也¶
　彖曰咸感也柔上而剛下二氣感應以相與　釋咸¶
　　之義柔上上爻也坤上交乾而為兌也剛下三爻¶
　　也乾下交坤而為艮也¶
　止而説男下女是以亨利貞取女吉也　釋咸之彖¶
<pb:KR1a0052_WYG_002-2a>¶
　　辭止而說合二卦之徳為言男下女以二卦之象¶
　　為言也¶
　天地感而萬物化生聖人感人心而天下和平觀其¶
　所感而天地萬物之情可見矣　廣咸之義而極言¶
　　咸感之道也天地萬物之情感而必應應感之間¶
　　情無所遯矣¶
初六咸其拇　拇者足大指也咸以身取象感于最下¶
　　而淺小故以拇為象¶
<pb:KR1a0052_WYG_002-2b>¶
　象曰咸其拇志在外也　外謂四也¶
六二咸其腓凶　腓者足肚也行則好動體之躁者也¶
　　躁動則失正故㓙¶
居吉　能順其中而不動乃吉¶
　象曰雖㓙居吉順不害也¶
九三咸其股執其隨徃吝　股者髀也輔下體者隨者¶
　　謂二也股動則腓隨以動執二之隨徃不知所止¶
　　故吝也¶
<pb:KR1a0052_WYG_002-3a>¶
　象曰咸其股亦不處也　不安其位¶
　志在隨人所執下也　下謂二也¶
九四貞吉悔亡　以身言之咸其心之地天地聖人之¶
　　所感者皆此理也然其心則拘矣故不言心貞者¶
　　正也寂然不動感而遂通天下之故咸之正也故¶
　　吉悔者容心于感也無一毫為感之心悔亡也䖏¶
　　位不當故有悔不失正則吉而悔亡¶
　憧憧徃來朋從爾思　憧憧者懐思慮也徃来者應¶
<pb:KR1a0052_WYG_002-3b>¶
　　感也憧憧徃來者容心于應感也朋者三與五也¶
　　思曰睿睿作聖聖人之道不能無思也盖心徳未¶
　　全則思乎感之本心徳已全則忘乎感之用今乃¶
　　懐思慮於感應之際雖有朋從之多而其感者利¶
　　不生而害至矣¶
　象曰貞吉悔亡未感害也　言悔之所以亡者得相¶
　　感利生之道而未感於害也¶
　憧憧徃來未光大也¶
<pb:KR1a0052_WYG_002-4a>¶
九五咸其脢　脢者背肉也與心相背不能感者¶
旡悔　無所感故旡悔¶
　象曰咸其脢志末也　末者旡也讀如吾末如之何¶
　　之末¶
上六咸其輔頰舌　輔頰者皆上之象舌者兌之象以¶
　　聲色為感感于外者也¶
　象曰咸其輔頰舌滕口説也¶
䷟(巽下/震上)¶
<pb:KR1a0052_WYG_002-4b>¶
恒　常久也震剛在上巽柔在下位之常也雷風相與¶
　　物之常也巽而動六爻皆相應並常久之意也所¶
　　以為恒也¶
亨旡咎　以恒道而通何咎之有¶
利貞　貞者動而不失其恒也日徃月來四時變化皆¶
　　恒之貞也恒之六爻皆失之偏而不知所以恒惟¶
　　二五得中庶乎其恒者也然位皆不當亦不能盡¶
　　乎恒久不已之道者也¶
<pb:KR1a0052_WYG_002-5a>¶
利有攸徃　循環不窮之義¶
　象曰雷風恒　雷厲風飛相與無違恒之象也¶
　君子以立不易方　方者謂事情所向立取巽木之¶
　　象方取震動之象¶
　彖曰恒久也剛上而柔下雷風相與巽而動剛柔皆¶
　應恒　釋恒義剛上九四爻也乾上交坤而為震也¶
　　柔下初六爻也坤下交乾而為巽也雷風相與者¶
　　以二卦之象言巽而動者以二卦之徳言剛柔皆¶
<pb:KR1a0052_WYG_002-5b>¶
　　應者以爻相應言¶
　恒亨旡咎利貞久于其道也天地之道恒久而不已¶
　也利有攸徃終則有始也　釋恒之彖辭久於其道¶
　　者恒而不息也終則有始者晝終則夜始夜終則¶
　　晝始暑終則寒始寒終則暑始也所以恒而不已¶
　　也¶
　日月得天而能久照四時變化而能乆成聖人乆于¶
　其道而天下化成觀其所恒而天地萬物之情可見¶
<pb:KR1a0052_WYG_002-6a>¶
　矣　廣恒之義而極言其恒久之道也天地萬物之¶
　　情自其恒者而觀之則無所不見矣¶
初六浚恒貞㓙旡攸利　浚者深之也盖巽性善入而¶
　　居恒之始求深乎恒者也則失恒之正故㓙而旡¶
　　所利者也¶
　象曰浚恒之㓙始求深也¶
九二悔亡　九二得恒之中者也位不當故有悔得中¶
　　故悔可亡¶
<pb:KR1a0052_WYG_002-6b>¶
　象曰九二悔亡能久中也¶
九三不恒其徳或承之羞貞吝　九三處位不中好變¶
　　者也不恒其徳存諸中者或得或失也羞者不足¶
　　于内心無常徳故或承乎人則自羞矣未得乎恒¶
　　之正者故曰貞吝¶
　象曰不恒其徳无所容也　容者受也其徳不恒中¶
　　無所受也¶
九四田无禽　禽初也九四為動之主處位不中好變¶
<pb:KR1a0052_WYG_002-7a>¶
　　者也以好變之心而應浚恒之初必不能相有也¶
　　故曰无禽田者奔馳無常之所故取以為象¶
　象曰久非其位安得禽也¶
六五恒其徳貞　固守其中也¶
婦人吉夫子㓙　其位不當婦人之恒而已非盡乎日¶
　　月四時恒久之道者故夫子㓙¶
　象曰婦人貞吉從一而終也夫子制義從婦㐫也¶
上六振恒㓙　振者動之速也處震動之極地乃亂常¶
<pb:KR1a0052_WYG_002-7b>¶
　　者也¶
　象曰振恒在上大无功也¶
䷠(艮下/乾上)¶
遯　退也二柔浸長剛消而退遯之義也¶
亨　五爻也二為成遯之主九五當位而應遯而亨也¶
小利貞　二也小者謂柔也柔居中得時小者之利貞¶
　　也耳¶
　象曰天下有山遯　山髙起而止天運而相違遯之¶
<pb:KR1a0052_WYG_002-8a>¶
　　象¶
　君子以逺小人不惡而嚴　以處遯為義艮(闕/)¶
　　　　象不惡而嚴¶
　彖曰遯亨遯而亨也剛得位而應與時行也小利貞¶
　浸而長也　釋遯之彖辭遯而亨者九五爻也剛得¶
　　位者亦九五爻也應者六二爻也浸而長者亦指¶
　　六二爻也¶
　遯之時義大矣哉　贊遯之時義也¶
<pb:KR1a0052_WYG_002-8b>¶
初六遯尾厲　遯者剛退也以柔居下見剛者遯亦從¶
　　而遯也凡從物者必居其後故曰尾也不當遯而¶
　　遯故厲也¶
勿用有攸往　以其質居其時不可遯也¶
　象曰遯尾之厲不往何災也　柔不當遯故不遯則¶
　　无災¶
六二執之用黄牛之革莫之勝説　執者固結之義也¶
　　黄者中色牛者順物革者堅固而難解説與脱同¶
<pb:KR1a0052_WYG_002-9a>¶
　　六二雖為剥剛之主而居位得中上與嘉遯者應¶
　　故能以中順之道而固結五也¶
　象曰執用黄牛固志也　志者五爻也能固五爻之¶
　　志也¶
九三係遯　係戀乎二也昵比乎二故曰係¶
有疾厲　係二故有疾柔將剥已故厲者也¶
畜臣妾吉　臣妾二也與剥宫人之寵義同但剥之戒¶
　　在柔而此之戒在剛耳¶
<pb:KR1a0052_WYG_002-9b>¶
　象曰係遯之厲有疾憊也畜臣妾吉不可大事也¶
九四好遯　與初為應故曰好¶
君子吉小人否　君子居之則知退小人昵之則不退¶
　　矣初四皆非正位故有小人之象¶
　象曰君子好遯小人否也¶
九五嘉遯貞吉　與二為應中順相結故曰嘉居中得¶
　　正故曰貞吉¶
　象曰嘉遯貞吉以正志也　志者二爻也正二爻之¶
<pb:KR1a0052_WYG_002-10a>¶
　　志也¶
上九肥遯无不利　肥者從容寛裕之意剛明居外无¶
　　所係累超然逺居者也何不利之有¶
　象曰肥遯无不利无所疑也¶
䷡(乾下/震上)¶
大壯　大者剛也壯者盛也四剛下進之盛大壯之義¶
　　者也¶
利貞　剛動而進天道之正也¶
<pb:KR1a0052_WYG_002-10b>¶
　象曰雷在天上大壯　陽氣壯盛震上于天大壯之¶
　　象者也¶
　君子以非禮弗履　禮者正大之文以天而動取二¶
　　象言¶
　彖曰大壯大者壯也剛以動故壯　釋大壯之義剛¶
　　者乾也動者震也¶
　大壯利貞大者正也正大而天地之情可見矣　釋¶
　　大壯之彖辭天地之情正大而已¶
<pb:KR1a0052_WYG_002-11a>¶
初九壯于趾征㓙有孚　趾者足也壯于三剛之下故¶
　　取以為象三剛在前不可犯也壯則進犯也壯則¶
　　進犯于剛而㓙矣初九居壯之始壯而有孚者也¶
　　故曰征㓙有孚¶
　象曰壯于趾其孚窮也¶
九二貞吉　居中能守其正不往犯剛故吉¶
　象曰九二貞吉以中也¶
九三小人用壯君子用罔貞厲　用壯者無禮之勇也¶
<pb:KR1a0052_WYG_002-11b>¶
　　用罔者不慮之決處位不中而好進前犯乎剛非¶
　　壯之正故危¶
羝羊觸藩羸其角　大壯之卦有兌象故稱羊焉盖羝¶
　　羊喜用角而觸物者藩者四爻也羸者拘纍纒繞¶
　　也進則為四所困故有羝羊羸角之象取之以象¶
　　三犯乎四也¶
　象曰小人用壯君子罔也¶
九四貞吉悔亡　為壯之主以剛決柔壯之正者位雖¶
<pb:KR1a0052_WYG_002-12a>¶
　　不當其悔可亡¶
藩決不羸　藩者五爻也決者開也以剛决柔易而無¶
　　困者也¶
壯于大輿之輹　輹者在車之下所用以行者下乗三¶
　　剛壯輹之象也¶
　象曰藩決不羸尚徃也¶
六五䘮羊于易无悔　羊自謂也易者寛閒无拒之謂¶
　　也五為剛所決故曰䘮羊也以柔居中故易而无¶
<pb:KR1a0052_WYG_002-12b>¶
　　悔者也¶
　象曰䘮羊于易位不當也¶
上六羝羊觸藩不能退不能遂无攸利　羝羊者取在¶
　　上用角之義以剛而壯壯之正也柔居動體之極¶
　　見剛者壯亦從而壯之非壯之正也故其進退无¶
　　一所利耳¶
艱則吉　知其艱而反乎柔之本則吉¶
　象曰不能退不能遂不詳也　不審其質之不堪而¶
<pb:KR1a0052_WYG_002-13a>¶
　　用壯者也¶
　艱則吉咎不長也¶
䷢(坤下/離上)¶
晉　進也柔本在下之物進而上五晉之義也¶
康侯用錫馬蕃庶晝日三接　大明在上而下體順附¶
　　諸侯承土之象康侯者治安之侯非功侯也蕃庶¶
　　衆多也坤之象君臣相得寵錫之厚也晝日三接¶
　　離之象寵遇之至也¶
<pb:KR1a0052_WYG_002-13b>¶
　象曰明出地上晉　上離下坤日出地之上晉之象¶
　　者也¶
　君子以自昭明徳　順乎内而照乎外自明明徳也¶
　　取二象為義¶
　彖曰晉進也　釋晉之義¶
　明出地上順而麗乎大明柔進而上行是以康侯用¶
　錫馬蕃庶晝日三接也　釋晉之彖辭順而麗乎大¶
　　明者以二卦之徳為言也柔進而上行者五也坤¶
<pb:KR1a0052_WYG_002-14a>¶
　　自外來交乾而為離也¶
初六晉如摧如　摧抑退也言進而復退也¶
貞吉　進退之間得晉之正所以吉也¶
罔孚　四也處晉之初四未信也¶
裕无咎　裕者寛裕不急之義若裕則終信之矣故可¶
　　无咎也¶
　象曰晉如摧如獨行正也　正釋貞也言獨行乎晉¶
　　之正耳¶
<pb:KR1a0052_WYG_002-14b>¶
　裕无咎未受命也　裕則四終受命故以未受命為¶
　　言也¶
六二晉如愁如　進而无應故愁¶
貞吉　居中正也¶
受兹介福于其王母　王母五爻也不相應而同徳¶
　象曰受兹介福以中正也¶
六三衆允悔亡　衆允者三處坤順之極也雖不當位¶
　　其悔可亡¶
<pb:KR1a0052_WYG_002-15a>¶
　象曰衆允之志上行也¶
九四晉如鼫鼠貞厲　碩者大也下連二三有艮之象¶
　　故稱鼠焉才剛故稱碩夫碩鼠之為物畏人而貪¶
　　九四位柔爻剛畏進而實貪進故取碩鼠為象當¶
　　晉之正乃危行也¶
　象曰碩鼠貞厲位不當也¶
六五悔亡　位不當故有悔居中故可亡¶
失得勿恤　處大明之中而才柔故有失得之累能不¶
<pb:KR1a0052_WYG_002-15b>¶
　　以失得為憂則其明不為所累矣¶
往吉无不利　進則得剛故吉无不利¶
　象曰失得勿恤往有慶也¶
上九晉其角維用伐邑　角者剛而在上之象戈兵離¶
　　象邑内地之私邑也當晉之極不能進矣維能用¶
　　之于内地¶
厲吉无咎　位髙不中故危伐之必服故吉无咎¶
貞吝　晉之正也柔進而无作僅至于伐己之私邑所¶
<pb:KR1a0052_WYG_002-16a>¶
　　以吝也¶
　象曰維用伐邑道未光也¶
䷣(離下/坤上)¶
明夷　明離也夷傷也離明陷于坤地之中明夷之象也¶
利艱貞　能自固自守則雖䝉難而不失也¶
　象曰明入地中明夷　日入于地則失其明矣明夷¶
　　之象也¶
　君子以莅衆用晦而明　莅離之象衆坤之象用晦¶
<pb:KR1a0052_WYG_002-16b>¶
　　坤象明離象¶
　彖曰明入地中明夷　釋明夷之義¶
　内文明而外柔順以䝉大難文王以之利艱貞晦其¶
　明也内難而能正其志箕子以之　釋明夷之彖辭¶
　　文王以之主卦之二徳及卦之二體言箕子以之¶
　　主五爻言¶
初九明夷于飛垂其翼君子于行三日不食有攸往主¶
人有言　飛鳥離之象也飛以象言行徃以人事言曰¶
<pb:KR1a0052_WYG_002-17a>¶
　　飛曰行曰往者皆進之謂也曰垂翼曰不食曰有¶
　　言者皆傷之謂也言當明夷之初進而有傷也去¶
　　上獨逺故所傷者淺¶
　象曰君子于行義不食也¶
六二明夷夷于左股用拯馬壯吉　兵法前為右後¶
　　為左左股者初卦唯二剛為明傷于初則我之明¶
　　傷矣拯者救也馬壯則行之速言救之道速則吉也¶
　　初二皆文王象¶
<pb:KR1a0052_WYG_002-17b>¶
　象曰六二之吉順以則也　以柔居中故順而有則¶
　　者也¶
九三明夷于南狩得其大首不可疾貞　剛處離明之¶
　　上君之象也南狩者離明之狩也大首上也疾者¶
　　疾之已甚之疾言當獲其首者而已若疾貞則疾¶
　　之甚矣夫所誅必濫故以為戒之也此周武王克¶
　　商紂之象也¶
　象曰南狩之志乃犬得也¶
<pb:KR1a0052_WYG_002-18a>¶
六四入于左腹獲明夷之心于出門庭　左腹者三也¶
　　在後故曰左也在一卦之中故曰腹也獲者得也¶
　　明夷之心亦三也出者去也四入坤晦之地故曰¶
　　門庭然下近乎剛故能得明夷之心而去坤晦之¶
　　門庭也微子之象¶
　象曰入于左腹獲心意也¶
六五箕子之明夷利貞　雖當暗體而位得中故能守¶
　　其明而不息如箕子之貞也¶
<pb:KR1a0052_WYG_002-18b>¶
　象曰箕子之貞明不可息也¶
上六不明晦　居上而獨逺乎明暗之極也¶
初登于天　居至高之位也¶
後入于地　暗極而墜也紂之象¶
　象曰初登于天照四國也後入于地失則也　則者¶
　　為天則之則暗極故不見則¶
䷤(離下/巽上)¶
家人　火熾則風起一家之事也離主之而離主在二¶
<pb:KR1a0052_WYG_002-19a>¶
　　二人道也故曰家人¶
利女貞　二爻也二居内而位正故利女貞¶
　象曰風自火出家人　觀風自火出之象則知天下¶
　　定者由家正之義也¶
　君子以言有物而行有恒　物恒内也言行外也外¶
　　本乎内風自火出之象也¶
　彖曰家人女正位乎内男正位乎外男女正天地之¶
　大義也　釋家人之彖辭女正位乎内二也男正位¶
<pb:KR1a0052_WYG_002-19b>¶
　　乎外五也¶
　家人有嚴君焉父母之謂也父父子子兄兄弟弟夫¶
　夫婦婦而家道正正家而天下定矣　廣家人之義¶
初九閑有家悔亡　閑者防也男女居室有家也有家¶
　　則不能無悔矣防之于始其悔可亡¶
　象曰閑有家志未變也　為家之始衆志尚未動之¶
　　時也¶
六二无攸遂在中饋貞吉　遂成也婦人无遂事在中¶
<pb:KR1a0052_WYG_002-20a>¶
　　主饋而已貞吉居中得正也¶
　象曰六二之吉順以巽也¶
九三家人嗃嗃悔厲吉　嗃嗃者嚴酷之意也過嚴雖¶
　　或有悔厲終能得吉也葢上九為三之敵應故有¶
　　此象耳¶
婦子嘻嘻終吝　嘻嘻者笑樂無節之謂也情愛雖隆¶
　　至於失節可吝盖三比近乎二四之間故有此象¶
　　以戒之¶
<pb:KR1a0052_WYG_002-20b>¶
　象曰家人嗃嗃未失也　處家之道易以情勝義雖¶
　　曰過嚴亦未為失¶
　婦子嘻嘻失家節也　節者名分之謂¶
六四冨家大吉　冨者猶肥也葢父父子子兄兄弟弟¶
　　夫夫婦婦而家道成矣故曰冨以柔而得剛故有¶
　　此象也¶
　象曰冨家大吉順在位也　父子兄弟夫婦各正其¶
　　位而無逆¶
<pb:KR1a0052_WYG_002-21a>¶
九五王假有家勿恤吉　假者至也王者至有家至有¶
　　天下也謂有家者主卦為言耳恤者憂也勿恤不¶
　　可憂也憂則心有所累非誠孚致化之道所謂至¶
　　者有所不至矣故曰勿恤吉¶
　象曰王假有家交相愛也　交相愛即至義¶
上九有孚威如終吉　處卦之終家道大成皆信之矣¶
　　不以人信而或弛律身益嚴故終吉也三為敵應¶
　　故有此象¶
<pb:KR1a0052_WYG_002-21b>¶
　象曰威如之吉反身之謂也¶
䷥(兌下/離上)¶
睽　乖異也¶
小事吉　小柔也柔進乎五位可小事而已¶
　象曰上火下澤暌　火在上而炎上澤在下而潤下¶
　　二性相背睽之象也¶
　君子以同而異　同以理而言異以事而言盖君子¶
　　同不苟同異不茍異同取六爻合之義異取二象¶
<pb:KR1a0052_WYG_002-22a>¶
　　動之義¶
　彖曰睽火動而上澤動而下二女同居其志不同行¶
　　釋睽之義火澤以象言二女以卦言¶
　説而麗乎明柔進而上行得中而應乎剛是以小事¶
　吉　釋睽之彖辭説而麗乎明以二徳言柔進而上¶
　　行五也坤自外來交乾而為離也得中五也應乎¶
　　剛二剛者也¶
　天地睽而其事同也男女暌而其志通也萬物睽而¶
<pb:KR1a0052_WYG_002-22b>¶
　其事類也睽之時用大矣哉　廣暌之義而贊用睽¶
　　之道也¶
初九悔亡　四為敵應故悔動而下不與四争故其悔¶
　　可亡¶
䘮馬勿逐自復　夫馬人所用以行者初不止行故有¶
　　䘮馬之象也盖四非正應而同徳若緩以待之必¶
　　復相遇而合也¶
見惡人无咎　惡人與已乖異者也當睽之初非有以¶
<pb:KR1a0052_WYG_002-23a>¶
　　動四亦不能以自合故雖惡人亦見之所以能致¶
　　同徳而不睽也亦可无咎¶
　象曰見惡人以辟咎也　逐馬見惡人者皆欲求合¶
　　也然逐馬急進則四愈疑而為咎但見惡人則可¶
　　以辟其咎而致合¶
九二遇主于巷无咎　遇者㑹也主者五也巷者里中¶
　　道也遇主于巷遇之迫也五以噬合故有此象然¶
　　當睽之時亦可无咎¶
<pb:KR1a0052_WYG_002-23b>¶
　象曰遇主于巷未失道也¶
六三見輿曳其牛掣　輿二也牛四也二剛之中故二¶
　　則曳之于下四則掣之于上也¶
其人天且劓　其人上也天者髠首也劓者截鼻也與¶
　　上九為應而三睽未合故上刑之而使之服也處¶
　　位不中故難合而刑深于五與上合也¶
无初有終　无初者與上爻睽者也有終者與下爻合¶
　　者也¶
<pb:KR1a0052_WYG_002-24a>¶
　象曰見輿曳位不當也无初有終遇剛也　剛者謂¶
　　上爻也¶
九四睽孤　與上爻皆剛而居離體剛明知睽則孤者¶
　　故皆曰睽孤¶
遇元夫　初爻也¶
交孚　與初同徳而信也¶
厲　位不當也¶
无咎　終合也¶
<pb:KR1a0052_WYG_002-24b>¶
　象曰交孚无咎志行也　以剛明而合剛明心孚志¶
　　説故不刑而後合¶
六五悔亡　位不當故悔在中故可亡¶
厥宗噬膚　宗二也噬嚙也膚皮也與二本應而五睽¶
　　未合故二噬之而使服之也處位得中故易服而¶
　　刑淺于三¶
往何咎　往則合矣何足為咎¶
　象曰厥宗噬膚往有慶也¶
<pb:KR1a0052_WYG_002-25a>¶
上九睽孤　義與四同¶
見豕負𡍼載鬼一車　豕鬼皆三也負指四載指二三¶
　　睽而致疑也¶
先張之弧　致三也¶
後說之弧　三服而疑解也¶
匪冦婚媾　冦二四也婚媾三正應也¶
往遇雨則吉　雨三也往遇必合也¶
　象曰遇雨之吉羣疑亡也¶
<pb:KR1a0052_WYG_002-25b>¶
䷦(艮下/坎上)¶
蹇　難也坎險在前艮止而不進蹇之義也¶
利西南不利東北　見險而不進者艮也艮位居東北¶
　　難生之時非運動有適則不能解故往西南則利¶
　　徃東北則不利也¶
利見大人　大人五也¶
貞吉　二五位中正也¶
　象曰山上有水蹇　水下而山髙崎嶇奔湃蹇之象¶
<pb:KR1a0052_WYG_002-26a>¶
　　者也¶
　君子以反身修徳　水本在下之物而今居在上反¶
　　身之義也反身者正乎外艮之象修徳者養乎中¶
　　坎之象也¶
　彖曰蹇難也險在前也見險而能止知矣哉　釋蹇¶
　　之義險止以二卦之徳言¶
　蹇利西南往得中也不利東北其道窮也利見大人¶
　往有功也當位貞吉以正邦也　釋蹇之彖辭往得¶
<pb:KR1a0052_WYG_002-26b>¶
　　中五爻也其道窮者止于艮也當位者二與五也¶
　蹇之時用大矣哉　賛其時之大也¶
初六往蹇來譽　往者上進也來者下止也進則犯難¶
　　徃則有譽¶
　象曰往蹇來譽宜待也　待謂待二徃也¶
六二王臣蹇蹇匪躬之故　王臣謂五之臣也蹇蹇入¶
　　難之深也匪躬之故為王之事也¶
　象曰王臣蹇蹇終无尤也¶
<pb:KR1a0052_WYG_002-27a>¶
九三往蹇來反　反者復來則得二可復往也¶
　象曰往蹇來反内喜之也内二也¶
六四往蹇來連　連者牽也來則下剛連之而徃也¶
　象曰往蹇來連當位實也　實者謂三剛也¶
九五大蹇朋來　大者剛也剛陷乎柔中故曰大蹇朋¶
　　者三也五與三爻皆剛故曰朋三非應非近三來¶
　　則衆爻皆來矣¶
　象曰大蹇朋來以中節也　中謂二居中位故能盡¶
<pb:KR1a0052_WYG_002-27b>¶
　　臣而致三之來也¶
上六往蹇來碩吉　碩者大也謂五剛也來則得乎五¶
　　者矣¶
利見大人　大人五也¶
　象曰往蹇來碩志在内也利見大人以從貴也¶
　　内與貴皆指五而言¶
䷧(坎下/震上)¶
解　緩也散也坎難震動動則離乎難矣解之義也¶
<pb:KR1a0052_WYG_002-28a>¶
利西南　坎震者東北之卦也難解于東北至于西南¶
　　則无不利矣故曰利西南主内象言¶
无所往其來復吉　往者進也來者復退歸也謂二爻¶
　　也險難既解則居中以復其安静也主卦之内象¶
　　為言也¶
有攸徃夙吉　夙者早也險難有未解者當急往而解¶
　　之不可久擾也主卦之外象為言也¶
　象曰雷雨作解　雷與雨交相𤼵作閉塞盡通解之¶
<pb:KR1a0052_WYG_002-28b>¶
　　象者也¶
　君子以赦過宥罪　赦宥者解之義過者震動之象¶
　　罪者陷坎之象¶
　彖曰解險以動動而免乎險解　釋解之義險動以¶
　　二徳言¶
　解利西南往得衆也其來復吉乃得中也有攸往夙¶
　吉往有功也　釋解之彖辭往得衆者坤象也乃得¶
　　中者坎中象也¶
<pb:KR1a0052_WYG_002-29a>¶
　天地解而雷雨作雷雨作而百果草木皆甲坼解之¶
　時大矣哉　廣解之義而贊其時之大也¶
初六无咎　居解之初承應皆剛故无咎¶
　象曰剛柔之際義无咎也　際謂交際也以柔之体¶
　　入坎最淺能順乎剛難必解者也¶
九二田獲三狐　獲者得之難也狐乃隠伏之物三狐¶
　　謂初三上也¶
得黄矢　黄者中色矢者直也謂五也¶
<pb:KR1a0052_WYG_002-29b>¶
貞吉　位中正也¶
　象曰九二貞吉得中道也¶
六三負且乗　負者四也乗者二也¶
致冦至　冦者上也¶
貞吝　下乗乎二恃四而不歸二上負乎四牽二而不¶
　　歸四頑然不解必致上至乃解焉解之正也在於¶
　　夙解至于致冦所以吝也¶
　象曰負且乗亦可醜也自我致戎又誰咎也　爻辭¶
<pb:KR1a0052_WYG_002-30a>¶
　　貞吝而此釋无咎疑有誤耳¶
九四解而拇朋至斯孚　拇者初也朋者二也二爻四¶
　　爻皆剛故曰朋至初雖正應然必待二至乃孚者¶
　　以二能獲其情也¶
　象曰解而拇未當位也¶
六五君子維有解吉　柔位乎中故稱君子維繫也有¶
　　解二也二為正應故曰維二能獲三狐之情而退¶
　　之故曰有解¶
<pb:KR1a0052_WYG_002-30b>¶
有孚于小人　小人者謂柔之爻也即二所謂三狐者¶
　　也得其情而使之甘于自退所謂有孚也¶
　象曰君子有解小人退也　不私已以解難如天地¶
　　雷雨無間于草木之微故小人亦信之而退安其¶
　　所者也¶
上六公用射隼于髙墉之上獲之无不利　公五也用¶
　　謂五用上也隼者鷙害之物謂三也墉者内外之¶
　　限亦三所居之地也上爻本柔而不中同為難者¶
<pb:KR1a0052_WYG_002-31a>¶
　　五至此已孚之矣故可用以解三者也解之不解¶
　　者惟三用其所應而解之獲之必矣故曰无不利¶
　象曰公用射隼以解悖也　悖謂三也¶
䷨(兌下/艮上)¶
損　减也内卦本乾外卦本坤乾之上爻與坤之上爻¶
　　往來本剛得柔本柔得剛本剛得柔為損本柔得¶
　　剛為益凡卦以内為貞而言故為損也¶
有孚元吉无咎可貞　孚者誠實也適乎時措之宜也¶
<pb:KR1a0052_WYG_002-31b>¶
　　而損所當損所謂有孚也貞者恒久也損而有孚¶
　　則元吉无咎而可恒乆矣¶
利有攸往　其道上行故利往¶
曷之用二簋可用享　當損之時雖約可用¶
　象曰山下有澤損　山下之澤潤上行而水漸减損¶
　　之象者也¶
　君子以懲忿窒慾　懲者止也窒者塞也忿則凌物¶
　　慾則溺己二者皆所當損者也懲忿艮之象也窒¶
<pb:KR1a0052_WYG_002-32a>¶
　　慾兊之象也¶
　彖曰損損下益上其道上行　釋損之義損乾之上¶
　　而益坤之上也上行益在上也¶
　損而有孚元吉无咎可貞利有攸往曷之用二簋可¶
　用享二簋應有時損剛益柔有時損益盈虛與時偕¶
　行　釋損之彖辭與時偕行者損當適時也損卦之¶
　　六爻惟三爻當可損之時初爻酌損四爻惟損其¶
　　疾而已二爻上爻不可損亦不可益五爻則無損¶
<pb:KR1a0052_WYG_002-32b>¶
　　而有益者矣¶
初九已事遄徃无咎酌損之　已者止也止其事而不¶
　　為即損其事之義也遄者速也酌者斟酌淺深之¶
　　謂也處損之初既損其事速徃應四乃為无咎也¶
　　四爻但損其疾而已應四則酌損之道得矣¶
　象曰己事遄徃尚合志也　合四之志也¶
九二利貞征凶　利貞者宜守其正也征凶者動則有凶也¶
弗損益之　不可有所損益以失其正者也¶
<pb:KR1a0052_WYG_002-33a>¶
　象曰九二利貞中以為志也　中即正也唯以守中¶
　　為志也¶
六三三人行則損一人　三人者乾也損一人者乾之¶
　　上爻也盖萬化不窮惟二而已三則為贅者矣所¶
　　當損者也¶
一人行則得其友　一人行者乾之上爻徃坤之上位¶
　　也得位上柔交徃来也¶
　象曰一人行三則疑也　贅故疑¶
<pb:KR1a0052_WYG_002-33b>¶
六四損其疾使遄有喜无咎　位當而過乎損之時不¶
　　當損者矣惟有疾病則又不可以不速損之惟速¶
　　損其疾則有喜而無咎矣六四爻乗承皆柔故有¶
　　疾之象者也¶
　象曰損其疾亦可喜也¶
六五或益之　位得乎中而上承剛上益之也非出乎¶
　　應之正故曰或¶
十朋之龜弗克違元吉　元龜直二十大貝也雙貝曰¶
<pb:KR1a0052_WYG_002-34a>¶
　　朋十朋者元龜也元龜者有國者之大寳也言益¶
　　之至大者也弗克違者不求而必至之謂也故元¶
　　吉無疑也¶
　象曰六五元吉自上祐也　上九之爻為益體故有¶
　　此象也¶
上九弗損益之无咎貞吉　居損之終不以損益累其¶
　　心則无咎而得其損之正且吉也¶
利有攸徃　應乎三也¶
<pb:KR1a0052_WYG_002-34b>¶
得臣无家　三爻應乎我者也无家者國爾忘家之義¶
　　也言應之之篤也三乃徃來之爻故有无家安上¶
　　爻之象也¶
　象曰弗損益之大得志也¶
䷩(震下/巽上)¶
益　増也内卦本坤外卦本乾乾之下爻與坤之下爻¶
　　徃來剛來居柔故曰益¶
利有攸徃　剛柔徃來二五中正¶
<pb:KR1a0052_WYG_002-35a>¶
利涉大川　上巽下震木下動也¶
　象曰風雷益　風得雷而増威雷得風而愈逺益之¶
　　象也¶
　君子以見善則遷有過則改　雷以動之遷善之義¶
　　也風以散之改過之義也遷善改過者人益之大¶
　　者也遷善震之象改過巽之象¶
　彖曰益損上益下民説无疆自上下下其道大光¶
　　釋益之義損上益下者損乾益坤也民説无疆者¶
<pb:KR1a0052_WYG_002-35b>¶
　　益在下也¶
　利有攸徃中正有慶利涉大川木道乃行　釋益之¶
　　彖辭中正者二爻五爻也木道乃行者盖巽遇震¶
　　之象也¶
　益動而巽日進无疆天施地生其益无方凡益之道¶
　與時偕行　廣益之義動巽者以二卦之徳言天施¶
　　地生者上益下也无疆者以悠乆言无方者以廣¶
　　大言與時偕行又言凡益之道皆當適乎時也益¶
<pb:KR1a0052_WYG_002-36a>¶
　　之六爻惟初與二五當益之時三四則惟益之于¶
　　内上則不可益矣¶
初九利用為大作元吉无咎　初當益主雖利大有為¶
　　然在下位非元吉則不能无咎也與損卦之上九¶
　　同體而所得異者居位髙下之不同也¶
　象曰元吉无咎下不厚事也　下者下位也厚事者¶
　　重大之事也¶
六二或益之　初為益之主二爻近之而得益非正也¶
<pb:KR1a0052_WYG_002-36b>¶
　　故曰或¶
十朋之龜弗克違　義與損同¶
永貞吉　正應在五守正則吉也初雖益我求則失正¶
　　柔近剛則易流故戒之¶
王用享于帝吉　王者五爻也二爻當受益之時王若¶
　　用之享帝則受福而吉者上言永貞吉此又言享¶
　　于帝吉者是知不利于自求益而利于為君之求¶
　　益者也无疑為吉耳¶
<pb:KR1a0052_WYG_002-37a>¶
　象曰或益之自外来也　莫知其益而益之故曰自¶
　　外来也¶
六三益之用㓙事無咎有孚中行告公用圭　㓙事困¶
　　心衡慮之事也有孚者中心誠實也㓙事宜有咎¶
　　也因㓙事而増益不能至于有孚所以无咎也三¶
　　爻與上爻為應故有㓙事之象也中行者在一卦¶
　　之中者也故三爻四爻皆曰中行其體在中則所¶
　　益之事亦惟當在中者為適時也圭所以通其中¶
<pb:KR1a0052_WYG_002-37b>¶
　　之信而已告公用圭者告公雖見于外而所用¶
　　者亦惟在通中之信而已¶
　象曰益用㓙事固有之也　仁義忠信我固有之也¶
　　言其所益者亦惟在其固有者耳¶
六四中行告公從　中行義見上當位而居益之中故¶
　　告公而見信從¶
利用為依遷國　本下遷之爻故利用為遷國之依依¶
　　者謂近五也¶
<pb:KR1a0052_WYG_002-38a>¶
　象曰告公從以益志也　言見信于外則志益信于¶
　　内也¶
九五有孚惠心勿問元吉　心二也惠順也我以有孚¶
　　而順二之心洪範所謂皇建有極用敷錫厥庶民¶
　　者也有不待形諸言語而獲元吉者也¶
有孚惠我徳　二亦以有孚而順五之徳洪範所謂錫¶
　　汝保極是也¶
　象曰有孚惠心勿問之矣惠我徳大得志也¶
<pb:KR1a0052_WYG_002-38b>¶
上九莫益之　不當益之時而必欲求益故莫有益之¶
　　者也¶
或擊之　五為中正之主己乃乗之故為其所擊非應¶
　　也故亦曰或¶
立心勿恒㓙　恒者動不失時之謂也若立心勿恒矣¶
　　故㓙¶
　象曰莫益之偏辭也或擊之自外來也　此言莫益¶
　　之之辭且就其一偏而言也更有或擊之者自外¶
<pb:KR1a0052_WYG_002-39a>¶
　　來也盖重其㓙之意¶
䷪(乾下/兑上)¶
夬　决也五剛下長而决一柔夬之義也¶
揚于王庭　揚者播也播一柔于君位之前故曰揚于¶
　　王庭也¶
孚號有厲　孚號者信其號令也有厲者柔雖微不誡¶
　　而决有危之道也¶
告自邑　告誡自治之邑¶
<pb:KR1a0052_WYG_002-39b>¶
不利即戎　即從也戎兵也當夬之時小人易去不宜¶
　　從事于兵也¶
利有攸往　順剛而動¶
　象曰澤上于天夬　澤居至髙必决而下注夬之象¶
　　者也¶
　君子以施禄及下居徳則忌　施禄及下澤潤下之¶
　　象居其徳而不施則與象反矣故忌¶
　彖曰夬决也剛决柔也健而説决而和　釋夬之義¶
<pb:KR1a0052_WYG_002-40a>¶
　　剛柔者以一卦之爻言健説者以二卦之徳言和¶
　　者以兌吉也¶
　揚于王庭柔乗五剛也孚號有厲其危乃光也告自¶
　邑不利即戎所尚乃窮也利有攸徃剛長乃終也¶
　　釋夬之彖辭柔乗五剛者一柔爻在五剛爻之上¶
　　也其危乃光者危消于孚號也所尚乃窮者尚兵¶
　　乃徒為窮兵黷武也剛長乃終者剛長當終于上¶
　　爻之六位者也¶
<pb:KR1a0052_WYG_002-40b>¶
初九壯于前趾　壯者决之勇也前趾取最下而小之¶
　　象也¶
往不勝為咎　前犯乎剛往必見屈¶
　象曰不勝而往咎也¶
九二惕號莫夜有戎勿恤　惕怵懼也號者令也莫夜¶
　　休息安静之時戎謂初也恤憂也言當惕然孚號¶
　　于安静之時及其有戎不可憂也臨事過憂反失¶
　　所措故戒之¶
<pb:KR1a0052_WYG_002-41a>¶
　象曰有戎勿恤得中道也　先事則當惕及事則不¶
　　可憂得居中之道也¶
九三壯于頄有㓙　頄者顴也謂上恃其位足以相及¶
　　故無所戒懼勇决于上者有㓙之道也¶
君子夬夬獨行遇雨若濡有愠无咎　夬夬者非一决¶
　　也言决之非和也雨者指上爻也獨行遇雨者三¶
　　爻獨應乎上者也若濡者不至為雨所濡也有愠¶
　　者有决之之意也以是為决决而无咎惟君子能¶
<pb:KR1a0052_WYG_002-41b>¶
　　之故稱君子也¶
　象曰君子夬夬終无咎也¶
九四臀无膚　後傷乎三也¶
其行次且　前犯乎五也次且不進之貌¶
牽羊悔亡　羊兌之象指五爻也牽羊謂牽挽五而進¶
　　不暴可以免悔也¶
聞言不信　居位不當雖聞牽羊之義亦不信也¶
　象曰其行次且位不當也聞言不信聰不明也¶
<pb:KR1a0052_WYG_002-42a>¶
九五莧陸夬夬　莧者草名柔脆之物謂上六也陸者¶
　　道也上爻在五之前故曰莧陸夬夬義同九三之¶
　　君子夬夬¶
中行无咎　居中得正其行不暴故无咎¶
　象曰中行无咎中未光也　剛雖得位而未能使柔¶
　　之自去尚費于决所以為未光也¶
上六无號終有㓙　羣剛下進使剛雖無孚號之戒亦¶
　　終為其所决故終有㓙¶
<pb:KR1a0052_WYG_002-42b>¶
　象曰无號之㓙終不可長也¶
䷫(巽下/乾上)¶
姤　遇也一柔成於下而遇剛姤之義也¶
女壯　謂初爻也柔體雖微壯之幾也¶
勿用取女　柔壯則剥剛女壯則侵男故戒之¶
　象曰天下有風姤　風行天之下物無不姤矣姤之¶
　　象者也¶
　后以施命誥四方　取風行天下之義¶
<pb:KR1a0052_WYG_002-43a>¶
　彖曰姤遇也柔遇剛也　釋姤之義¶
　勿用取女不可與長也　釋姤之彖辭¶
　天地相遇品物咸章也剛遇中正天下大行也姤之¶
　時義大矣哉　廣姤之義而贊其時義之大也中正¶
　　五也以剛明之才遇中正之位也¶
初六繫于金柅　金剛也柅所以止車者謂二也牽于¶
　　二故曰繫柔方進而前為剛止故取象于金柅象¶
　　止柔也¶
<pb:KR1a0052_WYG_002-43b>¶
貞吉　從正而止則吉也¶
有攸往見㓙　動則敵剛也¶
羸豕孚蹢躅　羸尫弱也蹢躅者跳躑也豕係隂躁之¶
　　物其形雖弱其性必躁猶柔體雖微其勢必不能¶
　　止者也¶
　象曰繫于金柅柔道牽也　以柔道而牽于二也¶
九二包有魚无咎　包褁也魚者隂物也謂初也九二¶
　　獨近乎初故包而有之遇雖非正當遇之時故可¶
<pb:KR1a0052_WYG_002-44a>¶
　　无咎也¶
不利賔　賔禮正大而接乎外比而有之不宜為正大¶
　　之用故曰不利賔¶
　象曰包有魚義不及賔也¶
九三臀无膚　乗剛也¶
其行次且　行懼二也次且懐初也¶
厲无大咎　无膚故危行次且故无大咎¶
　象曰其行次且行未牽也　未牽謂初也¶
<pb:KR1a0052_WYG_002-44b>¶
九四包无魚起㓙　魚指初也初六雖與九四正應為¶
　　二爻所包故曰无魚當姤之時二爻方得志若動¶
　　則反㓙矣¶
　象曰无魚之㓙逺民也　民亦謂初¶
九五以把包瓜　把者髙木堅實之木也謂五爻也瓜¶
　　者柔脆在地之果也謂初爻也九五之與初六無¶
　　相遇之道猶之以髙大堅實之木而欲包在地柔¶
　　脆之瓜也¶
<pb:KR1a0052_WYG_002-45a>¶
含章有隕自天　含者畜也章者文徳也隕者傾墜也¶
　　九五雖得中正之位于上而不遇乎民是未可為¶
　　也惟當自畜其徳以待之其有隕墜乃出于天非¶
　　人之所能為也¶
　象曰九五含章中正也有隕自天志不舎命也　志¶
　　于道徳仁義之間不以命不遇而舍之也¶
上九姤其角吝无咎　角在上為至剛之物以剛在上¶
　　故取此以為象處姤之窮固無所遇其位不中宜¶
<pb:KR1a0052_WYG_002-45b>¶
　　取吝而无所咎¶
　象曰姤其角上窮吝也¶
䷬(坤下/兌上)¶
萃　聚也¶
亨王假有廟　假者至也廟者所以聚祖考精神然非¶
　　已之精神聚者不能假也王假有廟則王之為王¶
　　道盡焉矣¶
利見大人　大人五也¶
<pb:KR1a0052_WYG_002-46a>¶
亨利貞　二五位正故利¶
用大牲吉　稱其萃之義也¶
利有攸往　順其萃之義也¶
　象曰澤上于地萃　澤居地上水皆聚之萃之象者也¶
　君子以除戎器戒不虞　除者修而聚之之謂也將¶
　　有所待而用必先聚其物取萃為義也¶
　彖曰萃聚也順以説剛中而應故聚也　釋萃之義¶
　　順而説者以卦之二德言剛中者九五爻也應者¶
<pb:KR1a0052_WYG_002-46b>¶
　　六二爻也¶
　王假有廟致孝享也利見大人亨聚以正也用大牲¶
　吉利有攸往順天命也　釋萃之彖辭致孝享者盡¶
　　萃之道則祖考來格¶
　觀其所聚而天地萬物之情可見矣　廣萃之義天¶
　　地萬物之情于萃時亦可見¶
初六有孚不終　有孚者應四也不終者柔也¶
乃亂乃萃　三柔相比亂萃者也¶
<pb:KR1a0052_WYG_002-47a>¶
若號一握為笑　一握者小貌若號者憂之淺也一握¶
　　為笑者樂之淺也心懐正應不安其聚故憂樂交¶
　　戰于中者也¶
勿恤往无咎　勿憂衆柔之相失而徃求四之正應則¶
　　可无咎¶
　象曰乃亂乃萃其志亂也¶
六二引吉无咎　引者牽也正應在五内則以柔居中¶
　　而安于類聚外則以五為四據而未能有孚是必¶
<pb:KR1a0052_WYG_002-47b>¶
　　待其類引而萃乃得吉而无咎也¶
孚乃利用禴　孚者誠信相與也禴者薄祭也始雖未¶
　　孚引則孚矣孚則所用雖薄亦利若未孚而用禴¶
　　未免有簡薄之嫌¶
　象曰引吉无咎中未變也　中下卦中也未變守中¶
　　也固守其中引乃變也¶
六三萃如嗟如无攸利　以類而聚乎柔也位剛故能¶
　　嗟而不自安然亦无攸利也¶
<pb:KR1a0052_WYG_002-48a>¶
往无咎　舎其類而往萃乎四則无咎¶
小吝　四雖以剛為萃之主非正應也故吝¶
　象曰往无咎上巽也　巽順也從上二陽有巽之體¶
　　故也¶
九四大吉无咎　大者周徧之義下得乎民上得乎君¶
　　乃為大也居臣之位而據有衆柔非萃之正者必¶
　　上下周徧乃能吉而无咎也不然則田常季氏之¶
　　徒類焉巳¶
<pb:KR1a0052_WYG_002-48b>¶
　象曰大吉无咎位不當也¶
九五萃有位无咎　剛居中正有君之位也¶
匪孚元永貞悔亡　民方萃乎四故有匪孚之悔惟修¶
　　其善長之德常久正固則其悔可亡也¶
　象曰萃有位志未光也　失萃之時故未光¶
上六齎咨涕洟无咎　柔居萃終欲萃乎四而无其道¶
　　能憂危不安其上亦可无咎¶
　象曰齎咨涕洟未安上也　澤水惟下萃故不安其上也¶
<pb:KR1a0052_WYG_002-49a>¶
䷭(巽下/坤上)¶
升　進而上也¶
元亨　進而順也¶
用見大人勿恤　柔居尊位故有憂大人者二爻也用¶
　　見大人當應二也恤則應必緩矣故戒之¶
南征吉　前進乎南順升之道也¶
　象曰地中生木升　木生地之中日見長茂升之象¶
　　者也¶
<pb:KR1a0052_WYG_002-49b>¶
　君子以順徳積小以髙大　進以徳之自然而無一¶
　　毫之勉强所謂順者也觀木之長以至于髙大則¶
　　得之矣¶
　彖曰柔以時升　釋升之義¶
　巽而順剛中而應是以大亨用見大人勿恤有慶也南征¶
　吉志行也　釋升之彖辭巽而順以二徳言剛中上¶
　　也應五也¶
初六允升大吉　允者信也有升之徳附二而升也¶
<pb:KR1a0052_WYG_002-50a>¶
　象曰允升大吉上合志也　上謂二合也¶
九二孚乃利用禴无咎　五爻為二之正應有孚者也¶
　　未孚而用禴未免有慢忽之嫌故必待其交孚而¶
　　後用之乃无咎也¶
　象曰九二之孚有喜也¶
九三升虛邑　三以剛而升柔坤順在前如入無人之¶
　　邑言至易也¶
　象曰升虛邑无所疑也¶
<pb:KR1a0052_WYG_002-50b>¶
六四王用亨於岐山吉无咎　納下之升者與巳之升¶
　　乎上無非順也周王用此道而亨于岐山故吉而¶
　　无咎也¶
　象曰王用亨于岐山順事也¶
六五貞吉　位正也¶
升階　由岐而至于豐鎬由一國而至于天下若升階¶
　　之易也¶
　象曰貞吉升階大得志也¶
<pb:KR1a0052_WYG_002-51a>¶
上六㝠升　㝠者昏㝠也升至五爻已極矣上六居升¶
　　之極不知不可升矣而一意于井此㝠然昏暗而¶
　　升者也¶
利于不息之貞　貞者徳之在内也惟于貞者進之不¶
　　息乃利¶
　象曰㝠升在上消不富也¶
䷮(坎下/兑上)¶
困　窮而不能自振之義¶
<pb:KR1a0052_WYG_002-51b>¶
亨　坎險兑説困而亨也¶
貞　二五爻剛中也¶
大人吉无咎　大人者二五也大人處困亦不失其正¶
　　則吉而无咎¶
有言不信　兑象為言坎象為信兑坎相失故有言不¶
　　信耳¶
　象曰澤无水困　澤而无水困之象也¶
　君子以致命遂志　推致其命之當然兑説之象也¶
<pb:KR1a0052_WYG_002-52a>¶
　　君子所志不以窮困禍患而沮其所守坎維心亨¶
　　之象也¶
　彖曰困剛揜也　釋困之義剛揜者剛為柔所揜也¶
　　乾之上爻交坤之中爻而為兑則柔在剛上皆剛¶
　　揜之義也¶
　險以説困而不失其所亨其維君子乎貞大人吉以¶
　剛中也有言不信尚口乃窮也　釋困之彖辭險以説¶
　　者以卦之二徳言剛中者二爻五爻也¶
<pb:KR1a0052_WYG_002-52b>¶
初六臀困于株木　臀者物之底也初象株木槎枿之¶
　　木二也¶
入于幽谷三歲不覿　初六在坎之下有幽谷之象前¶
　　困乎二故益入于下至于三歲而不覿者盖幽暗¶
　　之甚也¶
　象曰入于幽谷幽不明也¶
九二困于酒食　坎為酒食之象¶
朱紱方來　朱紱者天子之服謂五也方來緩來之辭¶
<pb:KR1a0052_WYG_002-53a>¶
　　五為柔所掩故其來緩¶
利用享祀　夫鬼神之道惟至誠貞一者能感通之也¶
　　剛中而揜困揜困必能致誠一之至故所以利用¶
　　享祀也¶
征㓙　居易以俟命當有以自求之者若輕躁而往必¶
　　獲困辱¶
无咎　自取困辱无所可咎¶
　象曰困于酒食中有慶也¶
<pb:KR1a0052_WYG_002-53b>¶
六三困于石據于蒺藜入于其宮不見其妻㓙　石者¶
　　四爻也蒺藜者二爻也宮者本位也妻者上六之¶
　　爻也¶
　象曰據于蒺藜乗剛也　剛謂二也¶
　入于其宮不見其妻不祥也¶
九四來徐徐困于金車　來者謂應初也徐徐者緩也¶
　　為五所乗故有金車之象下應初緩由上困于五¶
　　爻之故也¶
<pb:KR1a0052_WYG_002-54a>¶
吝有終　吝者位不當也五爻之志同下故終遂其應¶
　　初之志¶
　象曰來徐徐志在下也　下謂初也¶
　雖不當位有與也　與謂五也¶
九五劓刖　劓者謂五也刖者謂二也二五居應位而¶
　　皆為柔揜故有劓刖之象¶
困于赤紱　赤紱者諸侯之服謂三爻也¶
乃徐有説　二五爻皆中雖困終亨¶
<pb:KR1a0052_WYG_002-54b>¶
利用祭祀　義同九二爻之利用享祀夫九二爻謂之¶
　　享此謂之祭者享狹而祭廣也君臣之位不同故¶
　　所用亦異也¶
　象曰劓刖志未得也乃徐有説以中直也利用祭祀¶
　受福也¶
上六困于葛藟于臲卼　葛藟者纒繞之物困于柔質¶
　　也臲卼者危動之狀上六質柔位髙困極而思變¶
　　之象也¶
<pb:KR1a0052_WYG_002-55a>¶
曰動悔有悔征吉　當困之時動必有悔而不憚于動¶
　　則能征而出乎困也¶
　象曰困于葛藟未當也動悔有悔吉行也¶
䷯(巽下/坎上)¶
井　人取食水之所也以爻言之則初剛上居五而為¶
　　坎以卦言則巽入坎水入而得水統卦爻之義皆¶
　　井之義也¶
改邑不改井　有邑則必有井盖井有常所改之則失¶
<pb:KR1a0052_WYG_002-55b>¶
　　水矣故邑猶可改而井不可改言井之佳者則不¶
　　容改之也¶
无䘮无得　汲之不竭存之不盈¶
徃來井井　五與上也徃來汲引雖多而井不失井之¶
　　道故曰井井也¶
汔至亦未繘井　三也汔幾也繘綆也幾至而未及亦¶
　　與未下繘于井同言未及于用也¶
羸其瓶㓙　二也羸毁敗也瓶者汲水之用言失其所¶
<pb:KR1a0052_WYG_002-56a>¶
　　用也¶
　象曰木上有水井　井之水自下而上生木之水亦¶
　　自下而上故取以為象也¶
　君子以勞民勸相　勞民者勞徠其民也取往來井¶
　　井之義坎之象勸相者勸民使相助也取井養不¶
　　窮之義巽之象¶
　彖曰巽乎水而上水井井養而不窮也　釋井之義¶
　　巽卦名水坎象上水者乾初爻上坤中而為坎也¶
<pb:KR1a0052_WYG_002-56b>¶
　　不窮上而不竭也¶
　改邑不改井乃以剛中也汔至亦未繘井未有功也¶
　羸其瓶是以㓙也　釋井之彖辭剛中五也¶
初六井泥不食　處至下而水未離乎泥也不食者不¶
　　可食也¶
舊井无禽　禽與擒同獲也廢棄之井水不上行故无¶
　　所獲也¶
　象曰井泥不食下也　爻柔故其性下¶
<pb:KR1a0052_WYG_002-57a>¶
　舊井无禽時舍也¶
九二井谷射鮒　射者注也如川谷之下注鮒者泥中¶
　　之魚也謂初上无所相應而下注失井之道也不¶
　　能濟物之象¶
甕敝漏　下比乎初有甕漏之象¶
　象曰井谷射鮒无與也　上无與應故曰无與¶
九三井渫不食為我心惻　渫者治也惻者傷怛也剛¶
　　居下體之上與上為應得井之道者也故曰渫也¶
<pb:KR1a0052_WYG_002-57b>¶
　　應柔性下五剛得位而無相得之道故有不食之¶
　　象也盖有清潔之泉宜其取食于人而不見食豈¶
　　不為我心惻乎¶
可用汲　用者猶使之也九五雖不食之亦有可使汲¶
　　之道也盖夫子之是邦温良恭儉譲而得聞政用¶
　　汲之道也¶
王明並受其福　王者指五也明則兼聽廣覽而不拘¶
　　于常用則已得行其道君得享其功民得被其澤¶
<pb:KR1a0052_WYG_002-58a>¶
　　並受其福之謂也¶
　象曰井渫不食行惻也求王明受福也　求者可用¶
　　汲之謂也茍為不食求之亦有其道子貢所謂異¶
　　乎人之求之也¶
六四井甃无咎　甃者砌累也當位而承五體柔雖未¶
　　足有為亦可以禦惡而致潔也¶
　象曰井甃无咎修井也¶
九五井冽寒泉食　冽者甘潔也泉以寒為美九五剛¶
<pb:KR1a0052_WYG_002-58b>¶
　　居中正故曰寒泉食井以上出為成功五未及乎¶
　　上故不言吉¶
　象曰寒泉之食中正也¶
上六井收勿幕　收者汲取也幕者蔽覆也¶
有孚元吉　有孚吉者自至而不可禦也元吉者井道¶
　　大成也¶
　象曰元吉在上大成也¶
䷰(離下/兑上)¶
<pb:KR1a0052_WYG_002-59a>¶
革　變改也¶
已日乃孚　革不可遽必已日而後革革則孚矣已日¶
　　二也孚三四也¶
元亨利貞　五也¶
悔亡　四也¶
　象曰澤中有火革　澤有水者也而今反有火革之¶
　　象者也¶
　君子以治厯明時　日月星辰之厯易春夏秋冬之¶
<pb:KR1a0052_WYG_002-59b>¶
　　代謝皆革之義也¶
　彖曰革水火相息二女同居其志不相得曰革　釋¶
　　革之義水火以卦之二象言二女以隂卦言息烕¶
　　息也相息故為革¶
　已日乃孚革而信之文明以説大亨以正革而當其¶
　悔乃亡　釋革之彖辭文明以説者以二卦徳言¶
　天地革而四時成湯武革命順乎天而應乎人革之¶
　時大矣哉　廣革之義言聖王用革之道而贊其時¶
<pb:KR1a0052_WYG_002-60a>¶
　　之大者也¶
初九鞏用黄牛之革　鞏者固也堅靱固結未可遽革¶
　　故取黄牛之革為象¶
　象曰鞏用黄牛不可以有為也¶
六二已日乃革之　一爻為一日過乎初故曰已日已¶
　　日乃可革之時¶
征吉无咎　征者即革之謂也九五上剛為應故吉而¶
　　无咎¶
<pb:KR1a0052_WYG_002-60b>¶
　象曰已日革之行有嘉也¶
九三征㓙貞厲　處革之後猶征不已則㓙若一于貞¶
　　固失繼革之義則危¶
革言三就有孚　就成也初未可就二就則革之三則¶
　　有孚故曰三就有孚¶
　象曰革言三就又何之矣　之者往也即征之義也¶
九四悔亡有孚改命吉　革即有悔矣悔亡者革而當¶
　　也當則人心皆信之矣故可改前之命令湯武革¶
<pb:KR1a0052_WYG_002-61a>¶
　　命者是也¶
　象曰改命之吉信志也　信乎人之志也¶
九五大人虎變　剛居中正故曰大人虎兑象虎變威¶
　　徳感動自然變化之義¶
未占有孚　占者問決也未占有孚孚之素也¶
　象曰大人虎變其文炳也　炳著也¶
上六君子豹變　豹虎之屬亦兑象居柔變化小于虎¶
　　也故取豹為象¶
<pb:KR1a0052_WYG_002-61b>¶
小人革面　小人居柔也頑而難信至此乃能革其外¶
　　貌而已有苗頑民之類是也¶
征㓙　革面而猶治之不已則危疑不堪故㓙¶
居貞吉　處之以正不求盡革乃吉¶
　象曰君子豹變其文蔚也　蔚者隠然有文之謂也¶
　　柔暗故有此象¶
　小人革面順以從君也¶
䷱(巽下/離上)¶
<pb:KR1a0052_WYG_002-62a>¶
鼎　器也以全體言之初虛象鼎之足卦中三爻實象¶
　　鼎之腹五虛象鼎之耳上横象鼎之鉉也以二體¶
　　言之離虛在中巽足在下承之又以木巽火皆鼎¶
　　之象者也¶
元吉亨　鼎之為用變腥而為熟易剛而為柔水火不¶
　　可同處能使相合為用而不相害其為亨也大矣¶
　　以彖考之恐无吉字¶
　象曰木上有火鼎　以木巽火烹飪乃用之即鼎之¶
<pb:KR1a0052_WYG_002-62b>¶
　　象者也¶
　君子以正位凝命　凝者聚止安重之象也盖鼎之¶
　　形端正而鼎之體安重君子觀此於位則象其正¶
　　於命則象其安¶
　彖曰鼎象也以木巽火烹飪也聖人亨以享上帝而¶
　大亨以養聖賢　釋鼎之義象者謂爻之虛實也如¶
　　鼎之形亨飪者木入火為然火之用惟燔與亨而¶
　　燔不假器也亨飪者不過祭祀賔客二事而已而¶
<pb:KR1a0052_WYG_002-63a>¶
　　祭之大者無出於上帝而賔客之重者無過於聖¶
　　賢也盖事天尚質故言亨以享上帝養聖賢貴多¶
　　故言大亨以養聖賢¶
　巽而耳目聰明柔進而上行得中而應乎剛是以元¶
　亨　釋鼎之彖辭耳目者離也柔進而上行坤外交¶
　　乾為離而居上也得中者六五爻也剛者九二爻¶
　　也應者亦應二也¶
初六鼎顛趾　上應乎四則有鼎顛之象既顛則趾反¶
<pb:KR1a0052_WYG_002-63b>¶
　　居上而耳在下矣¶
利出否　否者不善之物穢滓也在鼎之初方當洗濯¶
　　之時雖顛而利出否也¶
得妾以其子无咎　妾初也子四也¶
　象曰鼎顛趾未悖也利出否以從貴也　貴謂四也¶
九二鼎有實　以剛應柔以實納虛得鼎之實也¶
我仇有疾　仇者四也四近乎五有以間我故為仇四¶
　　自欲下應乎初故曰有疾¶
<pb:KR1a0052_WYG_002-64a>¶
不我能即吉　即者就也¶
　象曰鼎有實慎所之也　慎謹也之往應五也有仇¶
　　故當謹其所往也¶
　我仇有疾終无尤也¶
九三鼎耳革其行塞雉膏不食　耳五也革異也塞不¶
　　通也雉者離之象膏爻柔之象雉膏五也不食三¶
　　也三志在上與五為異故其行則不通于雉膏則¶
　　不食也¶
<pb:KR1a0052_WYG_002-64b>¶
方雨虧悔終吉　方匹也雨五也虧損也若能求匹于¶
　　五不與為異則可損其悔而終吉也¶
　象曰鼎耳革失其義也　鼎用在五而與為異故曰¶
　　失其義也¶
九四鼎折足覆公餗　足初也餗鼎實也下應乎初初¶
　　趾方顛故有折足之象也足折則鼎覆也而自失¶
　　其義矣¶
其形渥㓙　渥者沾濡之貌也九四兼三五之爻有兑¶
<pb:KR1a0052_WYG_002-65a>¶
　　象故也¶
　象曰覆公餗信如何也　食而不失其期所謂信也¶
六五鼎黄耳　黄者中之色也耳者取柔爻之象也¶
金鉉　鉉者横貫耳上以舉鼎者也金以剛言鉉以在¶
　　上言皆謂上九也¶
利貞¶
　象曰鼎黄耳中以為實也¶
上九鼎玉鉉　金則一于剛而已玉則具剛柔之理下¶
<pb:KR1a0052_WYG_002-65b>¶
　　得乎五故有此象¶
大吉无不利　鼎道大成也¶
　象曰玉鉉在上剛柔節也　剛柔謂上與五也¶
䷲(震下/震上)¶
震　動也起也剛初動下而上起震之象也¶
亨　動故亨¶
震來虩虩　虩虩者盤桓恐懼之貌剛動而上為柔所¶
　　閉故有此象¶
<pb:KR1a0052_WYG_002-66a>¶
笑言啞啞　啞啞者和適之貌柔破而上達也¶
震驚百里　震為雷雷之所及百里百里之物無不震¶
　　驚者也¶
不䘮匕鬯　自亨以下皆主初為言也匕以載鼎實升¶
　　之于爼鬯以灌地而降神震長子主器之人故以¶
　　祭祀言當薦牲酌祼之時至誠精一雖遇震驚而¶
　　不失其守也¶
　象曰洊雷震　洊者再也重也雷聲相因則雷益厲¶
<pb:KR1a0052_WYG_002-66b>¶
　　震之象也¶
　君子以恐懼修省　恐懼震為柔閉之象修省震動之¶
　　象¶
　彖曰震亨震來虩虩恐致福也笑言啞啞後有則也¶
　震驚百里驚逺而懼邇也出可以守宗廟社禝以為¶
　祭主也　釋震之彖辭欲上而未得上故恐則者天¶
　　則也驚者卒遇於外心無主也懼者惕然修之于¶
　　内心有主也出可以守宗廟社禝以為祭主者上¶
<pb:KR1a0052_WYG_002-67a>¶
　　少不䘮匕鬯四字¶
初九震來虩虩後笑言啞啞吉　乾始交坤而為震初¶
　　爻乃震之所以為震者震之用在下初爻與四爻¶
　　皆在卦之下而最下者為獨吉也夫柔閉乎上故¶
　　盤桓恐懼不安但剛方來非柔所能終閉者故¶
　　又笑言和適也¶
　象曰震來虩虩恐致福也笑言啞啞後有則也¶
六二震來厲　震來者初也厲者二爻也初震而上故¶
<pb:KR1a0052_WYG_002-67b>¶
　　危者也¶
億䘮貝　萬萬者為億億猶大也貝者所有之資也其¶
　　來也盛故大䘮其所有也¶
躋于九陵勿逐七日得　躋者升也九陵者至高之陵¶
　　也逐者追也七日者卦有六位七乃更始也剛方¶
　　來上能順其上而至于九陵雖大有所䘮事既終¶
　　時既易當自復也¶
　象曰震來厲乗剛也　剛謂初也¶
<pb:KR1a0052_WYG_002-68a>¶
六三震蘓蘓震行无眚　蘓蘓畏懼不安之貌去初既¶
　　逺順而先行亦可无眚¶
　象曰震蘓蘓位不當也¶
九四震遂泥　泥滯溺也四亦震之主性本上而下溺¶
　　乎柔故成其泥而不盡其為震之道也¶
　象曰震遂泥未光也¶
六五震徃來厲　震往來四也厲五也夫九四欲上而¶
　　下牽乎柔故以往來為言也然往來則其震緩矣¶
<pb:KR1a0052_WYG_002-68b>¶
　　雖緩亦危¶
億无䘮有事　來緩故萬萬无所䘮失有事者謂有危¶
　　厲之事也然六五之爻居中雖有其事而不能為¶
　　五害者也¶
　象曰震往來厲危行也其事在中大无䘮也　大即¶
　　億之義¶
上六震索索視矍矍征凶　索索者志氣不存之狀矍¶
　　矍者不定之貌三則初震尚及故順其行而无眚¶
<pb:KR1a0052_WYG_002-69a>¶
　　此則四震不能及矣不當征者也征則反㓙矣可¶
　　與三同行乎¶
震不于其躬于其鄰无咎　躬本位也隣者五爻也四剛所¶
　　震不震于躬而震于五所以索索矍矍者乃畏鄰¶
　　而戒故无咎¶
婚媾有言　畏懼之過雖親亦疑¶
　象曰震索索中未得也　位不中故中未有得¶
　雖㓙无咎畏鄰戒也¶
<pb:KR1a0052_WYG_002-69b>¶
䷳(艮下/艮上)¶
艮其背不獲其身行其庭不見其人无咎　艮止也剛¶
　　自下升極于上而止艮之義也背者無所見止其¶
　　背則無心目之牽止于正者也至切者身不獲其¶
　　身内不溺于已者至近者人不見其人外不牽于¶
　　人者也止其背而不獲其身行其庭不見其人則¶
　　可見其止于自然而無毫髪之私也又艮止于上¶
　　而物之背在上故取背為象¶
<pb:KR1a0052_WYG_002-70a>¶
　象曰兼山艮　兩山相疊則山極髙艮之象也¶
　君子以思不出其位　其位所止之地不出止其所¶
　　也艮止之象¶
　彖曰艮止也時止則止時行則行動静不失其時其¶
　道光明　釋艮之義時者適當其可之謂也若動若¶
　　静皆不可失也既至所止之時則止未至所止之¶
　　時則行行非止所以為止也其道光明者艮也震¶
　　剛陽動于下坎則陽陷于中艮則陽著于上隂柔¶
<pb:KR1a0052_WYG_002-70b>¶
　　不得而揜之故光明¶
　艮其止止其所也上下敵應不相與也是以不獲其¶
　身行其庭不見其人无咎也　釋艮之彖辭止其所¶
　　者各止其所也如君止仁臣止敬子止孝父止慈¶
　　也敵應不相與若在他卦亦有相與者艮體背不¶
　　相見故不相與也¶
初六艮其趾无咎　趾者在下之象也初六居艮之初¶
　　知以止為事故能止于无咎之地¶
<pb:KR1a0052_WYG_002-71a>¶
利永貞　柔不能常固故戒之¶
　象曰艮其趾未失正也　不動故未失正¶
六二艮其腓不拯其随　拯者救也腓者躁動之體也¶
　　又近乎九三之爻不拯則動而随之矣居中故可¶
　　拯之義¶
其心不快　知止而好動交戰于中故不快¶
　象曰不拯其随未退聽也　退聽則知止矣¶
九三艮其限列其夤　限猶界也謂其界乎四柔之中¶
<pb:KR1a0052_WYG_002-71b>¶
　　也列者絶也夤膂肉也當止而上牽乎柔失其所¶
　　止之義故有列夤之象¶
厲熏心　不安之勢熏爍其心¶
　象曰艮其限危熏心也¶
六四艮其身无咎　當心之所與咸位同不言心者心¶
　　不可見夫身者心之體也其身止則知其心亦止¶
　　之者矣¶
　象曰艮其身止諸躬也¶
<pb:KR1a0052_WYG_002-72a>¶
六五艮其輔言有序　輔頰車也既止其輔則言不妄¶
　　出矣¶
悔亡　六五以柔居尊位宜有悔也以中正而止則其¶
　　悔可亡¶
　象曰艮其輔以中正也¶
上九敦艮吉　敦者厚也乾三爻交坤而為艮上爻乃¶
　　艮之所以為艮者艮之用在上三與上皆在卦之¶
　　上而最上為獨吉也所謂止以時止其所者也止¶
<pb:KR1a0052_WYG_002-72b>¶
　　于至善故以敦言¶
　象曰敦艮之吉以厚終也¶
䷴(艮下/巽上)¶
漸　進以序也¶
女歸吉　少男在内長女在外三四相交故有女歸之¶
　　象自二至五位皆當初上位雖不當剛上柔下亦¶
　　得尊卑之正故為吉也¶
利貞　二五爻也中四爻雖當位而三爻四爻相比非¶
<pb:KR1a0052_WYG_002-73a>¶
　　正應也故惟二爻五爻相應為正也¶
　象曰山上有本漸　山者草木之聚山上之木髙大¶
　　有漸漸之象也¶
　君子以居賢徳善俗　以賢徳善俗者漸化之象者¶
　　也君子體之¶
　彖曰漸之進也女歸吉也進得位徃有功也進以正¶
　可以正邦也其位剛得中也止而巽動不窮也　釋¶
　　漸之彖辭進得位者六四爻也乾之下爻而交坤¶
<pb:KR1a0052_WYG_002-73b>¶
　　之上爻為艮也坤之上爻交乾之下爻而為巽也¶
　　葢漸義上進故只取坤爻進為義六本居三今進¶
　　居四爻位皆當故曰得位也夫得位則往有功矣¶
　　進以正位五也剛得中亦五也五位中正其進以¶
　　正邦也止而巽者以二卦之徳言止巽而進則動¶
　　不失其正而自不窮者也¶
初六鴻漸于干　鴻之為物也至有時羣有序漸之進¶
　　也有類乎此故取以為象干水湄也¶
<pb:KR1a0052_WYG_002-74a>¶
小子厲有言无咎　小子幼稚也柔居初故稱小子四¶
　　為敵應故厲有言幼稚之厲何咎之有¶
　象曰小子之厲義无咎也¶
六二鴻漸于磐飲食衎衎吉　磐石之安平者衎衎得¶
　　志和樂之貌居中應五進之安且易者也¶
　象曰飲食衎衎不素飽也　素飽者與素餐同義言¶
　　能樂五之道不素飽也¶
九三鴻漸于陸夫征不復婦孕不育㓙　陸者平原也¶
<pb:KR1a0052_WYG_002-74b>¶
　　夫者三也婦者四也两爻相比而非正故征則不¶
　　敢復孕則不敢育¶
利禦冦　異體而相得¶
　象曰夫征不復離羣醜也　羣者謂五上也已本居¶
　　四與五上二爻皆剛今以柔進居四而已退居三¶
　　故曰離羣¶
　婦孕不育失其道也　失夫婦之道而孕故至于不¶
　　敢育也¶
<pb:KR1a0052_WYG_002-75a>¶
　利用禦冦順相保也¶
六四鴻漸于木或得其桷无咎　木漸髙矣桷者横平¶
　　之柯謂五爻也四爻本不正鴻不能木棲今進于¶
　　木有不安之象然居巽順之始或可以得其平柯¶
　　而棲也故无咎¶
　象曰或得其桷順以巽也¶
九五鴻漸于陵婦三嵗不孕終莫之勝吉　陵者髙阜¶
　　也婦二也為三四所隔故至于三歲之遲然中正¶
<pb:KR1a0052_WYG_002-75b>¶
　　之道終非邪僻之所能勝也¶
　象曰莫之能勝吉得所願也¶
上九鴻漸于陸其羽可用為儀吉　陸當作逵雲路也¶
　　羽鴻所用以進者上九至髙為進之極進至于是¶
　　乃賢達之髙致而所用以進之序可為儀法也豈¶
　　非吉者哉¶
　象曰其羽可用為儀吉不可亂也¶
䷵(兑下/震上)¶
<pb:KR1a0052_WYG_002-76a>¶
歸妹　婦人謂嫁曰歸妹者少女之稱長男在外少女¶
　　在内男動而女説歸妹之義也¶
征㓙　卦之中四爻位皆不當又卦體以説而動動必¶
　　失正故㓙¶
无攸利　柔居剛上顛倒失位故无攸利¶
　象曰澤上有雷歸妹　澤上之雷將歸息乎澤歸妹¶
　　之象也¶
　君子以永終知敝　永終生生相續之象知敝説動¶
<pb:KR1a0052_WYG_002-76b>¶
　　敗徳之象¶
　彖曰歸妹天地之大義也天地不交而萬物不興歸¶
　妹人之終始也　釋歸妹之義天地大義者隂陽交¶
　　感男女配合義之大者也天地不交言交也謂四¶
　　位與三位交也歸妹者女之終也而生生之道乃¶
　　始乎此耳故曰人之終始也¶
　説以動所歸妹也　説以動者以二卦之徳言¶
　征㓙位不當也无攸利柔乗剛也　釋歸妹之彖辭¶
<pb:KR1a0052_WYG_002-77a>¶
　　位不當者二三四五爻也柔乗剛者坤下爻退居¶
　　乾上位也或曰柔謂三五爻剛謂二四爻盖男女¶
　　有尊卑之位夫婦有倡和之禮乃其常也今柔居¶
　　剛上皆失其常矣¶
初九歸妹以娣　娣者女弟也謂媵屬女居下位娣媵¶
　　之象也¶
跛能履　无應不行故跛居位得當而近乎二爻也故¶
　　能履¶
<pb:KR1a0052_WYG_002-77b>¶
征吉　適二而媵乎五得娣之正也故吉¶
　象曰歸妹以娣以恒也跛能履吉相承也　承二復¶
　　承五也¶
九二眇能視　失位故眇居中故能視¶
利幽人之貞　退處幽閒守善于身乃其正也¶
　象曰利幽人之貞未變常也　雖失位而居中故能¶
　　守其常而不動¶
六三歸妹以須　須者待居下體之上本非賤者以失¶
<pb:KR1a0052_WYG_002-78a>¶
　　位無徳無受之者故待¶
反歸以娣　不能守其身以娣媵而歸二¶
　象曰歸妹以須未當也¶
九四歸妹愆期　愆期過時也九四失位無應者故曰¶
　　過時¶
遲歸有時　剛體在女子為賢明有徳時茍未遇寧遲¶
　　歸而待時也¶
　象曰愆期之志有待而行也¶
<pb:KR1a0052_WYG_002-78b>¶
六五帝乙歸妹　柔居尊位有帝乙歸妹之象¶
其君之袂不如其娣之袂良　娣者謂初爻也袂者容¶
　　飾也五居柔失位雖貴而無飾初剛得位雖賤而¶
　　有華者也¶
月幾朢吉　幾朢未及于滿也今雖未滿而有滿者至¶
　　猶袂未良而貴也¶
　象曰帝乙歸妹不如其娣之袂良也其位在中以貴¶
　行也　貴謂居君位¶
<pb:KR1a0052_WYG_002-79a>¶
上六女承筐无實士刲羊无血无攸利　士與女皆指¶
　　本爻言筐與羊皆指應爻言三柔為虛有筐之象¶
　　下體為兊有羊之象三爻失位不能相應故有无¶
　　實无血之象¶
　象曰上六无實承虚筐也¶
䷶(離下/震上)¶
豐　大也¶
亨　大故亨¶
<pb:KR1a0052_WYG_002-79b>¶
王假之　假者至也葢豐大之時惟王者能無所不至¶
　　者也¶
勿憂宜日中　勿憂者不可憂也憂則所主或偏所謂¶
　　至者有所不至矣宜如日之中則自無所不照故¶
　　曰勿憂宜日中¶
　象曰雷電皆至豐　明與震皆行氣之至盛豐之象¶
　　者也¶
　君子以折獄致刑　折獄離明之象明則折獄无濫¶
<pb:KR1a0052_WYG_002-80a>¶
　　致刑震懼之象震者陽破隂刑者君子懼小人¶
　彖曰豐大也　釋豐義¶
　明以動故豐王假之尚大也勿憂宜日中宜照天下¶
　也　釋豐之彖辭明以動合二卦之徳言其致亨之¶
　　道也豐字疑當作亨尚大者言王能尚其豐之大¶
　　也宜照天下者盖使心無所倚心無所倚則照無¶
　　所不至矣¶
　日中則昃月盈則食天地盈虛與時消息而況于人¶
<pb:KR1a0052_WYG_002-80b>¶
　乎況于鬼神乎　因豐而致戒也言時之不留易失¶
　　之偏也¶
初九遇其配主雖旬无咎　配主者四也四在應位故¶
　　曰配主旬者均也初四爻皆剛故曰旬均則相敵¶
　　理勢之常也惟豐盛之時事物甚多其明易惑故¶
　　以剛明同徳而相遇雖均无咎也¶
往有尚　往謂往四也尚嘉尚也以是而往有嘉尚之¶
　　功者也¶
<pb:KR1a0052_WYG_002-81a>¶
　象曰雖旬无咎過旬災也　過旬則偏暗而不相照¶
　　故有災¶
六二豐其蔀日中見斗　蔀者覆瞹障光明之物斗星¶
　　之有光者日昏則見日中見之暗之甚也六二爻¶
　　位皆柔惑于豐盛故所見反小故取此豐蔀見斗¶
　　以為象也¶
往得疑疾有孚𤼵若吉　往者謂往五也二五两爻皆¶
　　柔故其才亦均然五位剛二位柔故其徃又得疑¶
<pb:KR1a0052_WYG_002-81b>¶
　　疾有孚者二五位皆中也𤼵若者謂五爻也五位¶
　　剛故又能以有孚之道𤼵二使之明者也盖其不¶
　　惑于豐故吉¶
　象曰有孚𤼵若信以𤼵志也　志本相應故有孚可¶
　　以𤼵之者也¶
九三豐其沛日中見沬　沛古本作斾幡幔圍蔽于内¶
　　者沬星之㣲小者與上為應為上所蔽反甚二四¶
　　故取此為象¶
<pb:KR1a0052_WYG_002-82a>¶
折其右肱无咎　折毁也其者指三爻也前為右肱右¶
　　肱者謂上爻也九三欲用上爻之切如右肱然也¶
　　葢上柔暗益甚不合而去故曰折其右肱咎不由¶
　　已故曰无咎¶
　象曰豐其沛不可大事也　所見者故小¶
　折其右肱終不可用也　失其所應此亦終不可用¶
　　者也¶
九四豐其蔀日中見斗　位柔故亦豐蔀見斗之象¶
<pb:KR1a0052_WYG_002-82b>¶
遇其夷主吉　夷者等也謂初爻也初四二爻皆剛故¶
　　曰夷¶
　象曰豐其蔀位不當也日中見斗幽不明也遇其夷¶
　主吉行也　行謂應初¶
六五來章有慶譽吉　章者二爻也二居文明之中故¶
　　以章言來者謂致二之来也即𤼵若之謂也相照¶
　　而得處豐之義故有慶而又有譽且吉也¶
　象曰六五之吉有慶也¶
<pb:KR1a0052_WYG_002-83a>¶
上六豐其屋蔀其家　屋居也家所居户牖之内也既¶
　　豐其屋又蔀其家障蔽幽暗之甚也¶
闚其户閴其无人三嵗不覿㓙　闚者門中視也閴者¶
　　静也覿者見也闚其户閴其无人三不得見于上¶
　　也三嵗不覿上終不見于三者也葢失其處豐之¶
　　道者故㓙¶
　象曰豐其屋天際翔也　上爻居天位之極故曰天¶
　　際也翔者飛而去也言上六爻去九三爻之逺也¶
<pb:KR1a0052_WYG_002-83b>¶
　闚其户閴其无人自藏也　言上自藏之深也¶
䷷(艮下/離上)¶
旅　覊旅也¶
小亨　柔居尊位故曰小亨¶
旅貞吉　得旅之正則吉也謂二五之爻¶
　象曰山上有火旅　火行山上而不留旅之象者也¶
　君子以明慎用刑而不留獄　明離之象慎艮之象¶
　　不留獄火行而不處之象¶
<pb:KR1a0052_WYG_002-84a>¶
　彖曰旅小亨柔得中乎外而順乎剛止而麗乎明是¶
　以小亨旅貞吉也　釋旅之彖辭柔得中乎外者坤¶
　　卦之上爻而交乾卦之中爻以為離體也順乎剛¶
　　者順乎卦之上九爻也止而麗乎明者以二卦之¶
　　徳言小亨五爻也¶
　旅之時義大矣哉　賛旅之時義也¶
初六旅瑣瑣斯其所取災　瑣瑣者猥細之狀處最下¶
　　之位旅之淺者也故猥細取災¶
<pb:KR1a0052_WYG_002-84b>¶
　象曰旅瑣瑣志窮災也¶
六二旅即次　即者就也次行舍也在内得旅位之中¶
　　者也¶
懐其資　資者財貨也六二上承乎剛之爻故曰懐其¶
　　資者也¶
得童僕貞　童僕者謂初爻也六二當位故能得童僕¶
　　之正¶
　象曰得童僕貞終无尤也¶
<pb:KR1a0052_WYG_002-85a>¶
九三旅焚其次　居髙非旅之次近離故焚¶
䘮其童僕　童僕者謂初爻也初六為六二所據故䘮¶
　　其童僕¶
貞厲　以旅之正言之則危¶
　象曰旅焚其次亦以傷矣以旅與下其義䘮也　下¶
　　謂初也¶
九四旅于處　處者居也履位不當為旅不次而安居¶
　　失旅之正者也¶
<pb:KR1a0052_WYG_002-85b>¶
得其資斧　資者財貨也斧者利器也得剛之體又下¶
　　得乎剛也¶
我心不快　有財有器而失旅位之正不適于用故心¶
　　不快也¶
　象曰旅于處未得位也得其資斧心未快也¶
六五射雉一矢亡終以譽命　雉者謂上爻也射雉者¶
　　承乎上爻也雉葢文明之鳥六五以柔承剛故有¶
　　射雉之象一亡矢者得上之易也終者謂上也終¶
<pb:KR1a0052_WYG_002-86a>¶
　　以譽命者上以譽命及五也¶
　象曰終以譽命上逮也　上謂上爻即終之義也逮¶
　　者及也¶
上九鳥焚其巢　鳥巢安于髙者也焚亦離象上以剛¶
　　自居而過亢故焚¶
旅人先笑後號咷　居至髙之位故笑旅賤之人而據¶
　　髙位義之所必失故號咷¶
䘮牛于易㓙　離卦有牛之象也為五爻所得故在此¶
<pb:KR1a0052_WYG_002-86b>¶
　　曰䘮然五爻之體柔順故䘮牛于肆易之中而不¶
　　自知者也¶
　象曰以旅在上其義焚也䘮牛于易終莫之聞也¶
　　處上无應又復肆易其誰告之¶
䷸(巽下/巽上)¶
巽　入也順也柔伏于二剛之下而上順乎剛巽之義¶
　　者也¶
小亨　柔長也¶
<pb:KR1a0052_WYG_002-87a>¶
利有攸徃　柔皆順乎剛也¶
利見大人　剛居二五也¶
　象曰随風巽　風從風而不逆巽順之象也¶
　君子以申命行事　申命者重巽之象也行事者風¶
　　之象也¶
　彖曰重巽以申命　釋巽之義申者重也巽為號令¶
　　是取二剛示乎上而下之一柔有順之之象也一¶
　　巽見于蠱則曰先甲後甲重巽申命者主在上巽¶
<pb:KR1a0052_WYG_002-87b>¶
　　故于五曰先庚後庚¶
　剛巽乎中正而志行柔皆順乎剛是以小亨利有攸¶
　往利見大人　釋巽之彖辭剛巽乎中正二五爻也¶
　　柔者初四也¶
初六進退　巽柔不决¶
利武人之貞　斷决也位剛故有此象¶
　象曰進退志疑也利武人之貞志治也¶
九二巽在牀下　牀者人之所以安也柔巽過其所安¶
<pb:KR1a0052_WYG_002-88a>¶
　　者也¶
用史巫紛若吉无咎　史接人者巫事神者皆善口舌¶
　　者也紛若者丁寧煩悉之意也巽過乎實惟可用¶
　　于史巫則吉而无咎二兼上有兊體故有史巫口¶
　　舌之象者也¶
　象曰紛若之吉得中也¶
九三頻巽吝　頻者屢也爻位皆剛勉强為巽者也故¶
　　屢巽屢否如是之人豈不可吝¶
<pb:KR1a0052_WYG_002-88b>¶
　象曰頻巽之吝志窮也¶
六四悔亡　居柔無應宜有悔者處巽之時而能得上¶
　　下故其悔可亡¶
田獲三品　田者獵也獲得也三品者一為乾豆一為¶
　　賔客與克庖一頒徒御言遍及上下也承乘皆剛¶
　　故取此為象¶
　象曰田獲三品有功也¶
九五貞吉悔亡无不利　剛體近柔宜有悔者得位正¶
<pb:KR1a0052_WYG_002-89a>¶
　　中故吉而悔亡无不利也¶
无初有終　申命則後命為用¶
先庚三日後庚三日吉　蠱之甲下巽也巽之庚上巽¶
　　也上巽而五當君位故于爻辭見之十干自甲至¶
　　已為陽自庚至癸為隂陽主生之始隂主成之始¶
　　甲者于時為春春夏一氣也庚者于時為秋秋冬¶
　　一氣也先庚三日者丁也後庚三日者癸也丁者¶
　　叮嚀之義也癸者揆度之義也盖聖人重於舉事¶
<pb:KR1a0052_WYG_002-89b>¶
　　故先之所以謹其始後之所以圖其終叮嚀揆度¶
　　言當如是乃為得吉也¶
　象曰九五之吉位正中也¶
上九巽在牀下䘮其資斧貞㓙　處巽之極巽順過甚¶
　　既失其所安又䘮其所有巽之正乎所必㓙也反¶
　　復之辭¶
　象曰巽在牀下上窮也䘮其資斧正乎㓙也　正乎¶
　　問之辭㓙也荅之辭¶
<pb:KR1a0052_WYG_002-90a>¶
䷹(兑下/兑上)¶
兑　説也見也一柔見于二剛之上喜見乎外兊之義¶
　　者也¶
亨　剛中而柔外¶
利貞　二五剛中也又説易失正故戒之¶
　象曰麗澤兑　澤附澤而相潤兊説之象也¶
　君子以朋友講習　講兌説之象習重兌之象¶
　彖曰兌説也　釋兌之義¶
<pb:KR1a0052_WYG_002-90b>¶
　剛中而柔外說以利貞是以順乎天而應乎人　釋¶
　　兌之彖辭剛中者二五兩爻也柔外者三爻上爻¶
　　柔在外也¶
　説以先民民忘其勞説以犯難民忘其死説之大民¶
　　勸矣哉　廣兌之義¶
初九和兌吉　和者不流于邪也在説之初取柔最逺¶
　　無所應係得説之正者¶
　象曰和兑之吉行未疑也　未牽于隂故未疑若四¶
<pb:KR1a0052_WYG_002-91a>¶
　則有商兌之疑矣¶
九二孚兌吉悔亡　剛中故有孚近柔冝有悔者居中¶
　　故悔可亡¶
　象曰孚兑之吉信志也　在中故以信志言¶
六三來兌㓙　来者四也柔居不正之位比四為説而¶
　　失正者也¶
　象曰來兑之㓙位不當也¶
九四商兑未寧介疾有喜　商者度量也上承下比未¶
<pb:KR1a0052_WYG_002-91b>¶
　　能自决者故商度未安所向也疾者比乎不正而¶
　　為已害謂三爻也若介然去之而能承五之中正¶
　　則有喜者也¶
　象曰九四之喜有慶也¶
九五孚于剥　剛中故有孚得位近柔信柔之附者以¶
　　一卦言之五爻説近乎極不如二爻之孚也説極¶
　　則易失正柔附則必剥剛也¶
有厲　處髙位而親小人有危之道也¶
<pb:KR1a0052_WYG_002-92a>¶
　象曰孚于剥位正當也¶
上六引兌　引者牽誘也柔居五之上牽誘五爻而為¶
　　説者也¶
　象曰上六引兑未光也　引牽為説甚非光大之道¶
　　者也¶
䷺(坎下/巽上)¶
渙　散也離也¶
亨　二與四交用故亨¶
<pb:KR1a0052_WYG_002-92b>¶
王假有廟　假至也人生則神氣聚死則神氣散矣渙¶
　　散之時故立廟以聚之耳然非有王者之徳則不¶
　　能至有廟也¶
利涉大川　木在水上舟楫之象也¶
利貞　剛中也¶
　象曰風行水上渙　水遇風而散渙之象也¶
　先王以享于帝立廟　取救渙為義¶
　彖曰渙亨剛來而不窮柔得位乎外而上同王假有¶
<pb:KR1a0052_WYG_002-93a>¶
　廟王乃在中也利涉大川乗木有功也　釋渙之彖¶
　　辭剛来而不窮者二爻也乾之下爻交坤之中爻¶
　　而為坎也二爻在卦之中故不窮柔得位者四爻¶
　　也坤之中爻上交于乾之下爻而為巽也上同者¶
　　四上同乎五也王乃在中者五也¶
初六用拯馬壯吉　拯救也馬所用以行者馬壯則行¶
　　速言用救渙之急也¶
　象曰初六之吉順也¶
<pb:KR1a0052_WYG_002-93b>¶
九二渙奔其机悔亡　机憑據以為安者謂二爻也九¶
　　二居中安静故以机為象奔者來之急也九二爻¶
　　以剛居柔宜有悔者然當渙之時來而不窮故其¶
　　悔可亡者也¶
　象曰渙奔其机得願也¶
六三渙其躬无悔　四為渙之主六三爻切近之葢風之渙¶
　　水在水之面今三居坎之上渙其躬之象也水受風¶
　　渙而有文故可无悔此渙而自治者也何悔之有乎¶
<pb:KR1a0052_WYG_002-94a>¶
　象曰渙其躬志在外也　外四也¶
六四渙其羣元吉　四與初及三爻皆隂柔故曰羣言¶
　　能散其同類之私羣而上同乎五爻者也故得元¶
　　吉以卦變言之其羣亦謂初爻與三爻也四本居¶
　　二之爻與初爻三爻皆柔者也今剛來居二而已¶
　　上居四故曰渙其羣¶
渙有丘匪夷所思　丘者聚也夷者平常也聚葢謂二¶
　　也散其三爻與初爻而有二來聚也匪夷所思者¶
<pb:KR1a0052_WYG_002-94b>¶
　　九二非應非近謂非平常所思者也治渙有此故¶
　　其功獨大¶
　象曰渙其羣元吉光大也¶
九五渙汗其大號　九二為應位而居坎之體故稱汗¶
　　九五當位大出號令澤被天下如人身之汗浹于¶
　　四體者也¶
渙王居无咎　大號之渙惟居王位者乃可无咎¶
　象曰王居无咎正位也　正其君之位¶
<pb:KR1a0052_WYG_002-95a>¶
上九渙其血去逖出无咎　下應乎三爻三居坎之上¶
　　故稱血逖者逺也坎難在内四爻五爻得位皆以¶
　　散其難為功居无位之地但能自散其難逺去以¶
　　致无皆而已¶
　象曰渙其血逺害也¶
䷻(兑下/坎上)¶
節　有限而止節之義也¶
亨　五剛中也¶
<pb:KR1a0052_WYG_002-95b>¶
苦節不可貞　貞固守以為正之謂節之正者止乎中¶
　　過乎中則為苦矣謂上爻也¶
　象曰澤上有水節　澤容水而有限節之象也¶
　君子以制數度議徳行　制度數節乎外也兌説之¶
　　象議徳行節乎内也坎維心之象¶
　彖曰節亨剛柔分而剛得巾苦節不可貞其道窮也¶
　説以行險當位以節中正以通　釋節之彖辭剛柔¶
　　分者乾剛分上爻居坤之中而為坎也坤柔分中¶
<pb:KR1a0052_WYG_002-96a>¶
　　爻居乾之上而為兑也剛得中者五爻也其道窮¶
　　者上爻也説以行險者以二卦之徳言當位正中¶
　　者皆指五為言也¶
　天地節而四時成節以制度不傷財不害民　廣節¶
　　之義而明聖人用節之道也¶
初九不出户庭无咎　户庭户外之庭也處節之初在¶
　　剛之後故能不出而无咎¶
　象曰不出户庭知通塞也　塞者謂二爻之剛在于¶
<pb:KR1a0052_WYG_002-96b>¶
　　前也¶
九二不出門庭㓙　門庭門内之庭也前無剛爻之塞¶
　　而五又為應位乃當出之時者也而九二之不出¶
　　門庭故㓙¶
　象曰不出門庭㓙失時極也　極中也過守其位之¶
　　中而失時中也¶
六三不節若則嗟若无咎　三柔居説之體而為往来¶
　　之爻故不能節也不能自節雖嗟何咎六故不能¶
<pb:KR1a0052_WYG_002-97a>¶
　　節三故能嗟¶
　象曰不節之嗟又誰咎也¶
六四安節亨　安者順而无所勉强之謂當位故安得¶
　　乎五故亨¶
　象曰安節之亨承上道也　上謂五也¶
九五甘節吉　甘者樂易無難苦之謂中正以通天下¶
　　皆説從之矣¶
往有尚　往者行也以斯而行人皆尊尚之¶
<pb:KR1a0052_WYG_002-97b>¶
　象曰甘節之吉居位中也¶
上六苦節貞㓙　上六位過乎中故節亦過乎中矣過¶
　　中則苦而難行若苦而難行自以為正所以為㐫¶
　　之道也¶
悔亡　心有所未足者故悔若以苦為正矣則何悔之¶
　　有乎¶
　象曰苦節貞㓙其道窮也¶
䷼(兑下/巽上)¶
<pb:KR1a0052_WYG_002-98a>¶
中孚　信也兑説從上巽順應下孚之義也為卦三四¶
　　爻以柔居全體之中中虛也二五爻以剛居二體¶
　　之中中實也虛者所以受信實者所以為信中孚¶
　　之義者也¶
豚魚吉　豚魚者無知難感之物也以實而孚故能感¶
　　及豚魚而吉也中孚卦之六爻惟二五爻以剛相¶
　　與故其孚皆實初上爻所與皆柔其孚多虛故或¶
　　不燕或貞㓙也¶
<pb:KR1a0052_WYG_002-98b>¶
利涉大川　卦之全體中虛有舟之象也又木在澤上¶
　　故利也¶
利貞　二五中正也¶
　象曰澤上有風中孚　風動感澤澤虛受風中孚之¶
　　象者也¶
　君子以議獄緩死　議獄者兑之象也緩死者巽之¶
　　象也又言獄多主之離象中孚乃兼兩爻象離故¶
　　亦言獄也¶
<pb:KR1a0052_WYG_002-99a>¶
　彖曰中孚柔在内而剛得中説而巽孚乃化邦也¶
　　釋中孚之義柔在内三四爻也剛得中二五爻也¶
　　説而巽以二卦之徳言¶
　豚魚吉信及豚魚也利涉大川乗木舟虚也中孚以¶
　利貞乃應乎天也　釋中孚之彖辭舟虛者以卦象¶
　　言應乎天五天位也¶
初九虞吉有他不燕　虞者度也有他者四爻也燕者¶
　　安也初與四為應必虞度其可信乃為吉也然四¶
<pb:KR1a0052_WYG_002-99b>¶
　　近乎五爻有他謂有五也志在乎五則不安于初¶
　　矣故曰有他不燕也初九居中孚之始故當審度¶
　　其信乃得吉也¶
　象曰初九虞吉志未變也　變動也言虞度其志未¶
　　動之時所以吉也¶
九二鳴鶴在隂其子和之我有好爵吾與爾靡之　在¶
　　隂者謂九居二也靡與縻同繫也以剛居中與五¶
　　位應孚之中實信之自然者也故有鶴鳴子和我¶
<pb:KR1a0052_WYG_002-100a>¶
　　爵爾縻之象¶
　象曰其子和之中心願也¶
六三得敵或皷或罷或泣或歌　敵者四也同體故曰¶
　　敵或者不定也皷者動也罷者息也泣者悲也歌¶
　　者樂也信者有常之謂動息悲歌之无常者安能¶
　　有信哉盖六三之爻與六四之爻柔而相比但位¶
　　居剛故有此象也¶
　象曰或皷或罷位不當也¶
<pb:KR1a0052_WYG_002-100b>¶
六四月幾望　月者隂物受日之光者也近九五之剛¶
　　故有此象也幾望者尚未滿也六四乃柔體不實¶
　　雖能得九五之剛而下未絶乎三爻之柔故其信¶
　　未至充滿也¶
馬匹亡无咎　馬者已之所乘匹者類也皆謂六三也¶
　　言六四之爻係三爻之心既去則可无未充滿之¶
　　咎者矣¶
　象曰馬匹亡絶類上也　類者隂也絶三之類而上¶
<pb:KR1a0052_WYG_002-101a>¶
　　從五也¶
九五有孚攣如无咎　九五剛實居中故孚攣如固結¶
　　之義九五居君之位能以孚信固結于天下則何¶
　　咎之有¶
　象曰有孚攣如位正當也¶
上九翰音登于天　翰羽虫也音登于天聲之虛也與¶
　　三爻為應三柔不實故有此象¶
貞㓙　上居中孚之終信之成也有信之名無信之實¶
<pb:KR1a0052_WYG_002-101b>¶
　　中孚之正乎故㓙¶
　象曰翰音登于天何可長也¶
䷽(艮下/震上)¶
小過　小柔也二剛四柔柔過于剛小過之義也¶
亨　五也¶
利貞　二五也¶
可小事　柔盛也¶
不可大事　剛微也¶
<pb:KR1a0052_WYG_002-102a>¶
飛鳥遺之音不宜上宜下大吉　卦之全體有飛鳥之¶
　　象中二爻象身上下四爻象翼小過柔為主柔性¶
　　下故宜下則大吉¶
　象曰山上有雷小過　山上之雷其聲未壯小過之¶
　　象也¶
　君子以行過乎恭䘮過乎哀用過乎儉　恭也哀也¶
　　儉也皆過乎衰非過乎盛也小過者柔過盛也君¶
　　子主剛為義故過乎衰¶
<pb:KR1a0052_WYG_002-102b>¶
　彖曰小過小者過而亨也過以利貞與時行也柔得¶
　中是以小事吉也剛失位而不中是以不可大事也¶
　有飛鳥之象焉飛鳥遺之音不宜上宜下大吉上逆¶
　而下順也　釋小過之彖辭小者五也五居三四爻¶
　　之上而為一卦之主故曰小者過而亨與時行謂¶
　　之小過之時而用其正也柔得中二五也剛失位¶
　　而不中三四也上逆下順隂之道也¶
初六飛鳥以㓙　初上二爻有翼象故皆稱飛鳥柔過¶
<pb:KR1a0052_WYG_002-103a>¶
　　而不中故㓙¶
　象曰飛鳥以㓙不可如何也¶
六二過其祖遇其妣　祖剛也妣柔也過祖者過三四¶
　　爻也遇妣者遇五爻也二爻越三四爻而應五故¶
　　曰過曰遇也盖小過之卦惟六五之爻得位故諸¶
　　爻多主五為言¶
不及其君遇其臣无咎　柔過而居五位遇之不可及¶
　　其君之道若以其臣之道則无咎也¶
<pb:KR1a0052_WYG_002-103b>¶
　象曰不及其君臣不可過也¶
九三弗過　柔盛之時剛不可過故戒¶
防之　防五也¶
從或戕之㓙　戕者殺也柔盛滅剛故曰戕五非應非¶
　　近故曰或¶
　象曰從或戕之㓙如何也¶
九四无咎　位柔故可无咎¶
弗過　義同三¶
<pb:KR1a0052_WYG_002-104a>¶
遇之　遇乎五也¶
往厲必戒　往者猶乆也乆處有危必當戒慎也¶
勿用永貞　柔性无常不可永貞與幹母之蠱同義¶
　象曰弗過遇之位不當也徃厲必戒終不可長也¶
六五密雲不雨自我西郊　柔盛居上故有密雲之象¶
　　獨隂不能自成故不雨¶
公弋取彼在穴　公者五也弋取之易也彼者二也穴¶
　　謂二柔居中也¶
<pb:KR1a0052_WYG_002-104b>¶
　象曰密雲不雨已上也　隂已居上故不能成雨¶
上六弗遇　遇者遇五也凡卦自下而上今在五上故¶
　　弗遇¶
過之　過之者過乎五也¶
飛鳥離之㓙是謂災眚　離者過之逺也過而不中故¶
　　㓙至于天災人眚俱有也¶
　象曰弗遇過之已亢也¶
䷾(離下/坎上)¶
<pb:KR1a0052_WYG_002-105a>¶
既濟　六爻皆已當位既濟之義也¶
亨小　所亨者小謂二也六爻獨二有亨之道體柔故¶
　　曰亨小¶
利貞　六位當也¶
初吉　二也離明在内也¶
終亂　上也既濟之終則變為未濟矣又坎之難在外¶
　象曰水在火上既濟　水在上而潤下火在下而炎¶
　　上相交而相用既濟之象也¶
<pb:KR1a0052_WYG_002-105b>¶
　君子以思患而豫防之　思患坎難之象豫防離明¶
　　之象¶
　彖曰既濟亨小者亨也利貞剛柔正而位當也初吉¶
　柔得中也終止則亂其道窮也　釋既濟之彖辭剛¶
　　柔正者乾坤相交而為坎離也五爻以剛居上二¶
　　爻以柔居中盖上下定位剛柔正也剛居陽位柔¶
　　居隂位位當者也柔得中者指六二之爻也其道¶
　　窮者指上六之爻也¶
<pb:KR1a0052_WYG_002-106a>¶
初九曵其輪濡其尾无咎　輪者在下尾者在後皆初¶
　　之象也曳者不進也濡者沾濡也夫獸之涉水必¶
　　掲其尾若尾濡則不能涉矣初九居離體之始明¶
　　濟之義為能曳其輪而不急于濟故雖有濡其尾¶
　　之象亦可无咎¶
　象曰曳其輪義无咎也¶
六二婦䘮其茀　茀婦人行以自蔽者䘮茀則不可以¶
　　行矣盖九五爻為六二爻之正應已所賴以行者¶
<pb:KR1a0052_WYG_002-106b>¶
　　而五爻則溺乎二柔之中而未應故有婦䘮其茀¶
　　之象者也¶
勿逐七日得　逐則失正矣卦既一終當復得其正者¶
　　故勿逐¶
　象曰七日得以中道也¶
九三髙宗伐鬼方三年克之小人勿用　克者勝也有¶
　　商之初既濟也高宗乃既濟之中未至於亂者也¶
　　升平之世而為國家難者惟四夷耳九三爻近坎¶
<pb:KR1a0052_WYG_002-107a>¶
　　故有鬼方之象居離之體故有伐之象賢君畏慎¶
　　重於舉事不恃其既濟之盛而急取故至于三年¶
　　之久小人反是故戒勿用¶
　象曰三年克之憊也　憊者自壊之謂必待鬼方自¶
　　壞乃克之所以至于三年之久也¶
六四繻有衣袽終日戒　繻細密之羅可為衣者袽衣之¶
　　敝敗者盖繻雖美則必至于有袽之時事雖濟則¶
　　必至于未濟之日六四居變之始而應初故知終¶
<pb:KR1a0052_WYG_002-107b>¶
　　日戒慎乎此也¶
　象曰終日戒有所疑也¶
九五東隣殺牛不如西隣之禴祭實受其福　東隣者¶
　　陽也謂五爻西隣者隂也謂二爻殺牛盛祭也禴¶
　　者薄祭也二五爻皆中二爻當既濟之初故祭雖¶
　　薄而受福五當既濟之終故祭雖盛而無益二必¶
　　得五而亨故特于五𤼵之¶
　象曰東隣殺牛不如西隣之時也實受其福吉大來¶
<pb:KR1a0052_WYG_002-108a>¶
　　也¶
上六濡其首　濡者坎之象也首者上之象也¶
厲　至髙而濡首故厲¶
　象曰濡其首厲何可乆也¶
䷿(坎下/離上)¶
未濟　六爻皆未當位未濟之義也¶
亨　五也¶
小狐汔濟濡其尾无攸利　狐坎之象汔者幾也尾¶
<pb:KR1a0052_WYG_002-108b>¶
　　謂初也幾濟而濡其尾則其力竭而不能濟者矣¶
　　何所利哉¶
　象曰火在水上未濟　火上而炎上水下而潤下兩¶
　　不相用未濟之象也¶
　君子以慎辨物居方　慎者坎水之象也辨者離明¶
　　之象也居方者水火各定其位之象也¶
　彖曰未濟亨柔得中也小狐汔濟未出中也濡其尾¶
　无攸利不續終也　釋未濟之彖辭柔得中者五爻¶
<pb:KR1a0052_WYG_002-109a>¶
　　也未出中者初未及坎中也不續終者亦初也以¶
　　卦之體言之則上爻為首下爻為尾以爻之序言¶
　　之則初六為事之始上九為事之終始既濡其尾¶
　　則不能終續矣¶
　雖不當位剛柔應也　廣未濟之義¶
初六濡其尾吝　以柔居剛不知未濟之義而急于濟¶
　　者故致有濡尾之吝¶
　象曰濡其尾亦不知極也　極中也言其濡尾亦由¶
<pb:KR1a0052_WYG_002-109b>¶
　　未知出中之義¶
九二曳其輪貞吉　以剛居中上應六五之爻有才濟¶
　　難者也然以剛應柔易生凌忽之心故必緩其所¶
　　以行乃得正而吉也¶
　象曰九二貞吉中以行正也¶
六三未濟征㓙　亦以柔居剛而急濟當未濟之時而¶
　　往宜其㓙也¶
利涉大川　下乗乎剛而將出險故利¶
<pb:KR1a0052_WYG_002-110a>¶
　象曰未濟征㓙位不當也¶
九四貞吉悔亡　五為濟之主已乃近之故必貞然後¶
　　吉而悔亡也¶
震用伐鬼方　震者恐懼也下履乎坎亦有難用濟者¶
　　故有伐鬼方之象¶
三年有賞于大國　恐懼舉事又乆而獲賞者得未濟¶
　　之正者也若九四之爻恃剛才而急取反致危敗¶
　　何賞之有與既濟之九三爻同有伐鬼方三年克¶
<pb:KR1a0052_WYG_002-110b>¶
　　取之象而此之處位不同所以不言之君而僅言¶
　　有賞于大國也¶
　象曰貞吉悔亡志行也¶
六五貞吉无悔　六五柔履中正以柔理天下者何悔¶
　　之有¶
君子之光有孚吉　文明之主稱君子之光下得二四¶
　　恭順剛明之臣故有孚吉¶
　象曰君子之光其暉吉也¶
<pb:KR1a0052_WYG_002-111a>¶
上九有孚于飲酒无咎　六五爻為濟之主二四兩爻¶
　　助之已成濟之功矣上九獨處其上雖有剛明孚¶
　　實之才无所用其力惟于飲食自樂不妄生事端¶
　　乃為无咎耳¶
濡其首有孚失是　上九爻居未濟之極故有濡其首¶
　　之象也夫飲酒而至于濡其首則其惟知飲酒而¶
　　有孚當復失之矣¶
　象曰飲酒濡首亦不知節也¶
<pb:KR1a0052_WYG_002-111b>¶
　¶
　¶
　¶
　¶
　¶
　¶
　¶
　周易卦爻經傳訓解卷下¶

