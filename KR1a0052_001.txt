# -*- mode: mandoku-view; -*-
#+TITLE: 周易卦爻經傳訓解
#+DATE: 2015-08-24 21:55:33.913864
#+PROPERTY: ID KR1a0052
#+PROPERTY: BASEEDITION WYG    
#+PROPERTY: JUAN 卷上
<pb:KR1a0052_WYG_001-1a>¶
欽定四庫全書¶
　周易卦爻經傳訓解卷上　　宋　蔡淵　撰¶
上經¶
　卦者事物之質也原事物之始要事物之終而為之¶
　者也爻者事物之時也效事物之時而動之者也伏¶
　羲畫爻立卦文王繫辭于卦以為六十四卦之彖周¶
　公繫辭於爻以明三百八十四爻之象皆謂之經經¶
　分上下為二篇孔子釋之為傳傳著十篇共一十二¶
<pb:KR1a0052_WYG_001-1b>¶
　篇六經有傳古皆别行至後漢諸儒作註始合經傳¶
　為一故費直分彖象二傳附于六爻經辭之後而加¶
　彖曰象曰以别之如今王弼别本乾卦是也王弼又¶
　附爻象傳文于當爻之下各加象曰今坤卦以下是¶
　也雖其破碎傳文音韻不屬然傳附經讀者易曉未¶
　為大失特其傳附于經經文錯亂而統紀不明耳今¶
　既存十二篇之舊復依王氏所分而高下之其以别¶
　經傳義相附近便于參考而又不混雜庶幾有得焉¶
<pb:KR1a0052_WYG_001-2a>¶
　若其(闕/)　　　與大象未盡盖大象(闕/)　　　　則¶
　釋卦之大(闕/)者也釋卦當先卦後反居彖後今改而¶
　正之也¶
䷀(乾下/乾上)¶
乾　乾健也陽之性也¶
元亨利貞　元始也亨通也利冝也貞固也元者萬物¶
　　始生之時亨者萬物奮達之時利者萬物遂冝之¶
　　時貞者萬物成性之時¶
<pb:KR1a0052_WYG_001-2b>¶
　象曰　象者像也天地山澤雷風水火卦之象也凡¶
　　言象在卦後者皆釋兩象相錯之義卦有象而後¶
　　有彖大傳曰彖者言乎象者也考此則釋象當在¶
　　釋彖之前明矣今以大傳定之後皆倣此¶
　天行健　天者乾之象天氣運乎上故曰行健者乾¶
　　之德乾乾相繼運而不息行健之象也¶
　君子以自彊不息　取健之義也¶
　彖曰　彖者斷也卦下之辭卦之斷也凡言彖者釋¶
<pb:KR1a0052_WYG_001-3a>¶
　　卦彖辭之義¶
　大哉乾元萬物資始乃統天　釋乾彖元之義大哉¶
　　深贊之也贊乾元之大無以加也天下之物萬有¶
　　不同咸資之以為始也乃統天者天道流行雖有¶
　　元亨利貞之不同而其所以無間斷者實惟一元¶
　　之運耳故曰統天¶
　雲行雨施品物流形　釋乾彖亨之義雲行雨施亨¶
　　之見于氣也品物流形亨之見于形也¶
<pb:KR1a0052_WYG_001-3b>¶
　大明終始六位時成時乘六龍以御天　言聖人體¶
　　元亨也終始乾道之全體也六位初二三四五上也¶
　　六龍六陽爻也御天行天道也聖人大明乾道全¶
　　體與卦之六位各以時而成故能時乘六爻以行¶
　　天道大明終始元也成六位乘六龍以御天亨也¶
　乾道變化各正性命保合太和乃利貞　釋乾彖利¶
　　貞之義變者化之漸化者變之成物所受為性天¶
　　所賦為命太和沖氣也乾道變化利也各正性命¶
<pb:KR1a0052_WYG_001-4a>¶
　　貞也此言一而散為萬也保之則不失其有貞也¶
　　合太和則不窮其用將以為利也此言萬而復㑹¶
　　于一也貞者成終而成始故復推其始也¶
　首出庶物萬國咸寜　言聖人體利貞也首出庶物¶
　　而運化故能使萬國而咸寜也首出庶物者利也¶
　　萬國咸寧者貞也¶
初九　初位也九爻也凡初二三四五上為位之隂陽¶
　　凡九六為爻之隂陽¶
<pb:KR1a0052_WYG_001-4b>¶
濳龍　濳藏也龍陽物也濳象初也龍象九也濳龍者¶
　　爻位之象也¶
勿用　占辭占得此則為之濳隱而不可用也¶
　象曰　爻下之辭爻之象也凡言象在爻辭之後者¶
　　皆釋爻象之義¶
　濳龍勿用陽在下也¶
九二見龍在田　見顯也居地道之上故曰在田¶
利見大人　大人五也占辭¶
<pb:KR1a0052_WYG_001-5a>¶
　象曰見龍在田德施普也　内卦中故稱德為見龍¶
　　故施普¶
九三君子終日乾乾　乾乾行事不息也下乾終而上¶
　　乾繼之故曰乾乾¶
夕惕若厲　夕者日之窮惕懼也若助語辭厲危也居¶
　　下卦之極故有此象¶
无咎　斷辭¶
　象曰終日乾乾反復道也　居下卦之上將又復上¶
<pb:KR1a0052_WYG_001-5b>¶
　　卦之下也¶
九四或躍在淵无咎　或者未定之辭躍者無所緣而¶
　　絶于地淵者幽深之所躍上也淵下也¶
　象曰或躍在淵進无咎也¶
九五飛龍在天　飛翔也天五天位也¶
利見大人　大人二也¶
　象曰飛龍在天大人造也　大人五也¶
上九亢龍　亢上極也¶
<pb:KR1a0052_WYG_001-6a>¶
有悔　斷之辭也¶
　象曰亢龍有悔盈不可久也¶
用九　六爻皆用九也舉卦變之凡例¶
見羣龍无首吉　羣龍六龍也六爻皆用老陽則變而¶
　　之坤矣首先也坤先迷故不可為先首也¶
　象曰用九天德不可為首也¶
䷁(坤下/坤上)¶
坤　坤順也隂之性也¶
<pb:KR1a0052_WYG_001-6b>¶
元亨利牝馬之貞　坤者乾之對也元亨利三者皆因¶
　　乎乾惟貞則常立乎中而為主者故乾貞剛健專¶
　　固坤貞柔順承從所以異也牝馬順而善行地猶¶
　　坤順而善承乾也故取以為象¶
君子有攸往先迷後得主利　攸所也往動也君子有¶
　　攸往體坤而動也迷惑也先迷隂无首故也後得¶
　　主利隂從陽也¶
西南得朋東北䘮朋　西南隂方也東北陽方也朋類¶
<pb:KR1a0052_WYG_001-7a>¶
　　也得朋以隂居隂也䘮朋以隂居陽也¶
安貞吉　安不妄動也言當安乎柔順之貞則得吉之¶
　　道也¶
　象曰地勢坤　地者乃坤之象也地形成乎下髙下¶
　　相仍故曰勢¶
　君子以厚德載物　厚而能載坤之象也¶
　彖曰至哉坤元萬物資生乃順承天　釋坤彖元之¶
　　義至哉亦贊也贊坤元承乾元之大無所不至也¶
<pb:KR1a0052_WYG_001-7b>¶
　　生者流形露生之時也天下之物咸資以為生夫¶
　　生之與始時雖不同而其所以為生者乃在乎順¶
　　承天道而得也¶
　坤厚載物德合无疆含𢎞光大品物咸亨　釋坤彖¶
　　亨之義无疆无窮也載物以有形言无疆以運行¶
　　言德合无疆合天運之无窮也含包也𢎞厚也坤¶
　　之事也光著也大盛也乾之事也盖德合乎乾故¶
　　亦至乎光大而品物咸亨也此言有形之後亨也¶
<pb:KR1a0052_WYG_001-8a>¶
　牝馬地類行地无疆柔順利貞　釋坤彖利貞之義¶
　　行地无疆者牝馬之柔順利貞也承乾之无窮者¶
　　坤道之柔順利貞也¶
　君子攸行先迷失道後順得常西南得朋乃與類行¶
　東北䘮朋乃終有慶安貞之吉應地无疆　釋坤彖¶
　　君子體坤之義坤道主成成在後故先乾而動則¶
　　失其道後順乾而動則得其常以方而言則氣始¶
　　乎東北而成乎西南西南為後也故往西南則與¶
<pb:KR1a0052_WYG_001-8b>¶
　　類行矣東北則為失類必待其終乃有慶者終即¶
　　後義言其有慶乃當在東北之後也坤之道如此¶
　　君子苟能安其柔順之貞則應地道之无窮也矣¶
　　君子體坤如此¶
初六　說見乾卦初九下¶
履霜　霜者隂氣始凝之物也履象初也霜象六也¶
堅氷至　堅氷者隂氣盛也言霜之積則必有堅氷之¶
　　至戒之辭也¶
<pb:KR1a0052_WYG_001-9a>¶
　象曰履霜堅氷隂始凝也馴致其道至堅氷也　凝¶
　　結也馴順也居卦之始先動而未知當順乎陽者¶
　　也順致其始凝之道則必至于堅氷矣¶
六二直方大　直者發于内而无私曲之謂方者正于¶
　　外而有定則之謂内直外方其德乃大¶
不習无不利　不習者自然之謂¶
　象曰六二之動直以方也不習无不利地道光也¶
　　居中當位地道之光大者¶
<pb:KR1a0052_WYG_001-9b>¶
六三含章可貞　含者不露也章者采也貞者固守也¶
　　謂可守其章以時而發也以六居三故有此象¶
或從王事无成有終　居下體之上故有王事之象无¶
　　成隂也隂承陽者不可自成也有終隂也陽不足¶
　　于後代其終者隂也在下卦之上故有此象¶
　象曰含章可貞以時發也或從王事知光大也　從¶
　　王事而不敢居成功用其智而已¶
六四括囊无咎无譽　括者結也居不可先動之地故¶
<pb:KR1a0052_WYG_001-10a>¶
　　取結括囊口之象也盖吉㓙悔吝生乎動不動故¶
　　无咎亦无譽¶
　象曰括囊无咎慎不害也　雖居上卦之初而繼下¶
　　卦之後故能知先動迷惑知其不可動而不動謹¶
　　之至者也¶
六五黄裳元吉　黄者中色也裳者下服也黄象五裳¶
　　象六¶
　象曰黄裳元吉文在中也　文者釋裳之義在中者¶
<pb:KR1a0052_WYG_001-10b>¶
　　釋黄之義¶
上六龍戰于野其血𤣥黄　隂極生陽故稱龍陽未分¶
　　故戰野者極外之地上居極外故稱野也血傷也¶
　　𤣥陽也黄隂也¶
　象曰龍戰于野其道窮也　其道坤道也¶
用六利永貞　永貞者陽也六爻皆用老隂則變而之¶
　　乾矣¶
　象曰用六永貞以大終也　大者陽也凡易中稱大¶
<pb:KR1a0052_WYG_001-11a>¶
　　為陽稱小為隂變而之陽故曰以大終也¶
䷇(震下/坎上)¶
屯　盈也文從中穿地未申為物始生未通暢之義¶
元亨利貞　元亨者大通也利貞者冝正也¶
勿用有攸往　屯塞未通也¶
利建侯　初也萬物屯盈之時冝立主以統之¶
　象曰雲雷屯　雲雷方作而未雨屯之象也¶
　君子以經綸　經者引也綸者理也取治屯之象¶
<pb:KR1a0052_WYG_001-11b>¶
　彖曰屯剛柔始交而難生　釋屯之義剛柔始交乾¶
　　剛始交坤柔而為震也難坎也¶
　動乎險中大亨貞雷雨之動滿盈天造草昩冝建侯¶
　而不寧　釋屯彖之辭動險者震坎之德雷雨者震¶
　　坎之象滿盈屯也天造時運也草昩草亂蒙昩也¶
　　又草萌地中未萌之象也不寜者不安也言當急¶
　　也¶
初九盤桓　難進之象¶
<pb:KR1a0052_WYG_001-12a>¶
利居貞　居者不往也貞者正也¶
利建侯　剛居屯始之時冝建巳為侯也¶
　象曰雖盤桓志行正也　位當而適時¶
　以貴下賤大得民也　貴下賤者剛下柔也民亦指¶
　　柔而言也¶
六二屯如邅如　如語助也邅回也¶
乘馬班如　班讀如班師之班乘馬者欲進也班如者¶
　　復止也¶
<pb:KR1a0052_WYG_001-12b>¶
匪寇婚媾　冦初爻也婚媾五爻也非懼乎初與五應¶
　　之矣¶
女子貞不字　女子二爻也貞者守正也女子許嫁筓¶
　　而字不字者不許嫁也¶
十年乃字　十者數之窮乃字應五也¶
　象曰六二之難乘剛也　剛謂初也¶
　十年乃字反常也　反者復也復常而應五也¶
六三即鹿无虞惟入于林中　即鹿者逐鹿也虞者虞¶
<pb:KR1a0052_WYG_001-13a>¶
　　人也林中者二柔中也從初而无道又陷乎柔中¶
　　故有此象¶
君子幾不如舍　幾者動之㣲也君子知幾舍之于早¶
往吝　徒往也¶
　象曰即鹿无虞以從禽也君子舍之往吝窮也¶
六四乘馬班如求婚媾　乘馬者四爻也求婚媾者初¶
　　爻也¶
往吉无不利　從正應故往吉¶
<pb:KR1a0052_WYG_001-13b>¶
　象曰求而往明也　待初爻之求而後往所以為明¶
　　者也¶
九五屯其膏　膏者坎也得位失時膏澤屯塞也¶
小貞吉　得位也¶
大貞凶　失時也當澤膏不下之時而欲大正是速其¶
　　凶者也¶
　象曰屯其膏施未光也¶
上六乘馬班如泣血漣如　血者坎也居屯極而無應¶
<pb:KR1a0052_WYG_001-14a>¶
　　終屯者也¶
　象曰泣血漣如何可長也¶
䷃(坎下/艮上)¶
蒙　昩也物之初生蒙昩未明之象¶
亨　二也¶
匪我求童蒙童蒙求我　我二也童䝉五也¶
初筮告　初初也占筮而求决也告二也又二居下卦¶
　　之中故有初筮之象¶
<pb:KR1a0052_WYG_001-14b>¶
再三凟凟則不告　再三者謂三四也凟者猶慢也不¶
　　告二不告也¶
利貞　二五也¶
　象曰山下出泉蒙　山下出泉未知所適蒙之象也¶
　君子以果行育德　剛果其行坎之象也養育其德¶
　　艮之象也¶
　彖曰蒙山下有險險而止蒙　釋蒙之義山艮象險¶
　　坎之德止艮之德¶
<pb:KR1a0052_WYG_001-15a>¶
　蒙亨以亨行時中也匪我求童蒙童蒙求我志應也¶
　初筮告以剛中也再三凟凟則不告凟蒙也蒙以養¶
　正聖功也　釋蒙之彖辭時中者二爻也得蒙之時¶
　　在位之中也志應者二五爻以中相應也剛中者¶
　　二也養正利貞也蒙以養正養正于蚤也作聖之¶
　　功在早養正而已¶
初六發蒙　發初也¶
利用刑人用說桎梏　說脫同用刑人治之也用說桎¶
<pb:KR1a0052_WYG_001-15b>¶
　　梏改而止也刑桎梏皆坎之象¶
以往吝　戒之也一於刑而不舍則吝¶
　象曰利用刑人以正法也　法坎之象言惟正其法¶
　　而已¶
九二包蒙吉　包者含容也以剛居中能容衆蒙也¶
納婦吉　婦五爻也以剛柔相應言¶
子克家　子二爻也家五爻也以剛居内言¶
　象曰子克家剛柔接也　剛二也柔五也¶
<pb:KR1a0052_WYG_001-16a>¶
六三勿用取女　女三爻也¶
見金夫　金夫二爻也¶
不有躬　三欲從二不能有其身也¶
无攸利　二不容邪也¶
　象曰勿用取女行不順也　舍正應而從二故逆¶
六四困蒙吝　困讀如困而不學之困四陷二柔之中¶
　　而無應至困而蒙也¶
　象曰困蒙之吝獨逺實也　實者剛也居二柔之中¶
<pb:KR1a0052_WYG_001-16b>¶
　　去剛獨逺也¶
六五童蒙吉　童者稚也二為正應養正于早也¶
　象曰童蒙之吉順以巽也¶
上九擊蒙　剛爻治蒙者也上過乎剛故至于擊¶
不利為寇利禦冦　冦者以蒙而致也蒙而至于擊亦¶
　　已甚矣然擊之之道不宜太過過則傷焉猶未離¶
　　乎為冦也禦者止也但能止其所以自致者而已¶
　　艮體故有止象¶
<pb:KR1a0052_WYG_001-17a>¶
　象曰利用禦冦上下順也　剛上柔下故順¶
䷄(乾下/坎上)¶
需　待也坎險在前乾雖健而不敢遽進需之義也¶
有孚光亨貞吉　五爻孚信之在中者也光亨者坎剛¶
　　得位二柔不能陷也貞位正也¶
利涉大川　剛健不陷也¶
　象曰雲上於天需　雲方升天尚未成雨需之象也¶
　君子以飲食宴樂　居易以俟命需之義也¶
<pb:KR1a0052_WYG_001-17b>¶
　彖曰需須也險在前也剛健而不陷其義不困窮矣¶
　　　釋需之義須待也剛健而不陷以内外卦取義¶
　需有孚光亨貞吉位乎天位以正中也利涉大川往¶
　有功也　釋需之彖辭天位謂五當天道之位也正¶
　　中者位正而中也¶
初九需于郊　去坎最逺故以郊言¶
利用恒无咎　恒者不妄動之謂¶
　象曰需于郊不犯難行也　難坎也¶
<pb:KR1a0052_WYG_001-18a>¶
　利用恒无咎未失常也¶
九二需于沙　坎為水沙近水矣¶
小有言　近坎也¶
終吉　居中未逼於坎也¶
　象曰需于沙衍在中也　衍寛綽也¶
　雖小有言以吉終也¶
九三需于泥　泥逼水矣¶
致冦至　冦坎也¶
<pb:KR1a0052_WYG_001-18b>¶
　象曰需于泥災在外也　災坎也¶
　自我致寇敬慎不敗也　乾健故可敬慎¶
六四需于血出自穴　血穴皆坎也三剛進逼故有傷¶
　　而不敢自安其所也¶
　象曰需于血順以聽也¶
九五需于酒食　坎為酒食之象居中得位故以酒食¶
　　為言也¶
貞吉　位正故得需之正而吉也¶
<pb:KR1a0052_WYG_001-19a>¶
　象曰酒食貞吉以中正也¶
上六入于穴　坎也去乾最逺而應于三安其所居故¶
　　曰入于穴¶
有不速之客三人來　不速者自來也三人乾也¶
敬之終吉　以柔居上致乾必須敬慎乃吉¶
　象曰不速之客來敬之終吉雖不當位未大失也¶
　　柔當居下而今仄在上失也以其能敬慎故未為¶
　　大失耳¶
<pb:KR1a0052_WYG_001-19b>¶
䷅(坎下/乾上)¶
訟　争辯也乾剛坎險内險外健訟之義也¶
有孚窒惕中吉　二也有孚者在坎中也窒塞也惕懼¶
　　也坎剛為柔所陷又居在乾下故塞懼也中吉者¶
　　位得中也¶
終凶　上也上居訟之終成訟者也故凶¶
利見大人　大人五也¶
不利涉大川　坎下陷也¶
<pb:KR1a0052_WYG_001-20a>¶
　象曰天與水違行訟　天西行水東行两相違背訟¶
　　之象也¶
　君子以作事謀始　觀象知有訟之理故作事必貴¶
　　絶訟之端如慎交結明契劵皆欲使之無訟也取¶
　　治訟為義也又謀取坎之象始取乾之象¶
　彖曰訟上剛下險險而健訟　釋訟之義剛者乾也¶
　　險者坎也險而不健則不成訟合内與外之卦德¶
　　為義也¶
<pb:KR1a0052_WYG_001-20b>¶
　訟有孚窒惕中吉剛來而得中也終凶訟不可成也¶
　利見大人尚中正也不利涉大川入于淵也　釋訟¶
　　之彖辭剛來而得中二爻也乾自外來交坤而為¶
　　坎也淵亦坎也¶
初六不永所事小有言終吉　居位與才既卑且弱訟¶
　　而不過乎中者也¶
　象曰不永所事訟不可長也雖小有言其辯明也¶
九二不克訟　克者能也兩剛相遇則敵以二訟五二¶
<pb:KR1a0052_WYG_001-21a>¶
　　位柔故不克¶
歸而逋其邑人三百户无眚　逋者逃也隱兩柔之中¶
　　故有逋逃之象邑内地也人三百户小邑也人災¶
　　曰眚盖退處卑小而不訟也¶
　象曰不克訟歸逋竄也自下訟上患至掇也　下二¶
　　下也上五上也掇猶言掇拾之易也¶
六三食舊德　舊猶素也柔順乎剛德之素也三柔上¶
　　剛從其素而不争¶
<pb:KR1a0052_WYG_001-21b>¶
貞厲終吉　訟正雖危然素守順德終獲吉也¶
或從王事无成　三故有從王事之象无成戒之也成¶
　　則不順而從矣¶
　象曰食舊德從上吉也　上上爻也¶
九四不克訟　初柔不敵也¶
復即命　初也即者就也訟而復就四命也¶
渝安貞吉　渝者變也變其訟而安于剛柔之正理故¶
　　為吉也¶
<pb:KR1a0052_WYG_001-22a>¶
　象曰復即命渝安貞不失也¶
九五訟元吉　中正治訟者也¶
　象曰訟元吉以中正也¶
上九或錫之鞶帶　鞶帶命服之飾處訟之終成訟者¶
　　也以剛訟柔故有勝而受服之象¶
終朝三禠之　終朝卦終之象三成數也禠奪也争者¶
　　逆德以斯受服故不能保¶
　象曰以訟受服亦不足敬也¶
<pb:KR1a0052_WYG_001-22b>¶
䷆(坎下/坤上)¶
師　兵衆也坤順坎險伏至險于大順藏不測于至静¶
　　師之義也¶
貞丈人吉无咎　二也貞剛中也丈人莊嚴長老之稱¶
　　吉无咎斷辭也¶
　象曰地中有水師　水在地中古者寓兵于農之象¶
　君子以容民畜衆　地中容畜水之象也¶
　彖曰師衆也貞正也能以衆正可以王矣剛中而應¶
<pb:KR1a0052_WYG_001-23a>¶
　行險而順以此毒天下而民從之吉又何咎矣　釋¶
　　師之彖辭以者用也王者五也剛中二也應五也¶
　　行險而順合二德為義毒殺也¶
初六師出以律否臧凶　律法也否臧者不善也師出¶
　　用兵之始也初之象出而有法則兵衆整齊法之¶
　　不善則兵衆亂矣才柔故有否臧之戒¶
　象曰師出以律失律凶也¶
九二在師中吉无咎　即彖辭義¶
<pb:KR1a0052_WYG_001-23b>¶
王三錫命　王五也三錫命寵任之篤也¶
　象曰在師中吉承天寵也　天寵五也¶
　王三錫命懐萬邦也¶
六三師或輿尸凶　輿者衆也尸者主也以六居三才¶
　　弱志剛六五或泛任與九二共為師主必然敗事¶
　　凶之道也¶
　象曰師或輿尸大无功也¶
六四師左次无咎　兵法前為右後為左次者舍也以六居¶
<pb:KR1a0052_WYG_001-24a>¶
　　四弱而能退舍者也雖然无功可紀亦無䘮敗之可咎¶
　象曰左次无咎未失常也¶
六五田有禽　田獵用衆取以象師天下有害則命將¶
　　除害猶田有禽則田非無事而自為兵端也¶
利執言无咎　奉辭伐罪也¶
長子帥師　二也¶
弟子輿尸貞凶　三也詳玩弟子輿尸貞凶也以柔居¶
　　尊故有長子弟子之戒¶
<pb:KR1a0052_WYG_001-24b>¶
　象曰長子帥師以中行也　二五皆居中¶
　弟子輿尸使不當也¶
上六大君有命開國承家　大君五也在師之終定功¶
　　行封之時故大為諸侯小為大夫坤為土故有開¶
　　國承家之象¶
小人勿用　小人有土必生&KR0427;竊之禍故戒勿用¶
　象曰大君有命以正功也小人勿用必亂邦也¶
䷇(坤下/坎上)¶
<pb:KR1a0052_WYG_001-25a>¶
比　親輔也剛居中正之位而衆柔從之比之義也¶
吉原筮元永貞无咎　五也吉者下順從也原筮者再¶
　　筮也五居重卦之中故有原筮之象元者善之長¶
　　也永者常久也貞者正固也是三者比之九五所¶
　　為德者也¶
不寜方來　不寜不自安也方來方方皆來也¶
後夫凶　上爻也¶
　象曰地中有水比　水在地上相比無間比之象也¶
<pb:KR1a0052_WYG_001-25b>¶
　先王以建萬國親諸侯　以成比為象¶
　彖曰比吉也比輔也下順從也原筮元永貞无咎以¶
　剛中也不寧方來上下應也後夫凶其道窮也　釋¶
　　比之彖辭剛中者五也上者亦五也下者初二三¶
　　四也其道窮上爻居卦之極也¶
初六有孚比之无咎　求比之初中有誠信¶
有孚盈&KR0498;終來有他吉　&KR0498;者質素之器誠信充滿于¶
　　中不事文飾故取盈&KR0498;為象也他者五也非應非¶
<pb:KR1a0052_WYG_001-26a>¶
　　近而與比故云他吉也¶
　象曰比之初六有他吉也¶
六二比之自内貞吉　五爻為正應心相比者也故曰¶
　　比之自内¶
　象曰比之自内不自失也　修德以為比自我而不¶
　　失者也¶
六三比之匪人　匪人者非其人也指上爻言¶
　象曰比之匪人不亦傷乎¶
<pb:KR1a0052_WYG_001-26b>¶
六四外比之貞吉　外者五也得比之正故吉¶
　象曰外比子賢以從上也　九五剛明故稱賢¶
九五顯比王用三驅失前禽邑人不誡吉　顯明也无¶
　　私者也三驅者田禮三面圍也失前禽者去前一¶
　　面也邑人者邑内之人也亦不待告誡而不失其¶
　　正無私之至也盖顯比之道下皆順從而無一毫¶
　　私取之意前禽者謂上六也上六獨後比于五而¶
　　五即舍之王者大公至正之道也夫故取三驅之¶
<pb:KR1a0052_WYG_001-27a>¶
　　禮失前禽以為象也¶
　象曰顯比之吉位正中也舍逆取順失前禽也邑人¶
　不誡上使中也　上之所使中正不偏¶
上六比之无首凶　首者先也居五之後比之不先者¶
　　也无首則不能有終故凶也¶
　象曰比之无首无所終也¶
䷈(乾下/巽上)¶
小畜　小柔也畜止之義也乾在上而今居巽下巽柔¶
<pb:KR1a0052_WYG_001-27b>¶
　　止之小畜之義也¶
亨　五剛中也¶
密雲不雨自我西郊　密雲者四也我亦四也西郊者¶
　　隂方也四與西皆隂故曰自我雲自西而東隂先¶
　　唱也故雲雖密而不雨¶
　象曰風行天上小畜　天在上反居風之下能繫而¶
　　不能固小畜之象也¶
　君子以懿文德　懿者美也文德柔順之德也取二¶
<pb:KR1a0052_WYG_001-28a>¶
　　象成卦之義¶
　彖曰小畜柔得位而上下應之曰小畜　釋小畜之¶
　　義柔四也得位當位也上下衆剛也¶
　健而巽剛中而志行乃亨密雲不雨尚往也自我西¶
　郊施未行也　釋小畜之彖辭健而巽合二德言剛¶
　　中者五也志行者五與四合而小畜之志得行也¶
　　尚往者陽升而隂不能固止也施未行者未能降¶
　　而為雨者也¶
<pb:KR1a0052_WYG_001-28b>¶
初九復自道何其咎吉　復者反也乾本在上故曰復¶
　　四為正應故其復乎上者自此道也¶
　象曰復自道其義吉也¶
九二牽復吉　無應不能自復牽于初而復者也其位¶
　　在中雖牽亦吉¶
　象曰牽復在中亦不自失也¶
九三輿說輻　輻車所用以行者三繫于四而不能進¶
　　故取說輻為象¶
<pb:KR1a0052_WYG_001-29a>¶
夫妻反目　夫三也妻四也反目不和也三昵乎四而¶
　　非正乃反為柔制故至反目也¶
　象曰夫妻反目不能正室也　本非正應故不能正¶
　　室家之道¶
六四有孚　上承五也¶
血去　血傷也傷之者去謂三也¶
惕出无咎　懼而不安其位故得无咎¶
　象曰有孚惕出上合志也　上五也上與五合而與¶
<pb:KR1a0052_WYG_001-29b>¶
　　畜之志得行焉¶
九五有孚　有四之孚也¶
攣如　攣者繫也繫乎四也¶
富以其鄰　隣四也得乾之富由乎四也¶
　象曰有孚攣如不獨富也　不獨謂與四也¶
上九既雨既處　雨者陽為隂得又為隂陽和處者止¶
　　也施行而止小畜之道成矣¶
尚德載　尚者崇尚也德柔之用也載者積滿也崇尚¶
<pb:KR1a0052_WYG_001-30a>¶
　　其德積至于成也¶
婦貞厲　婦者隂也以柔畜剛貞固為常則危¶
月幾望君子征凶　月隂也幾近也望月滿也君子陽¶
　　也隂盛必傷陽故有征凶之戒¶
　象曰既雨既處德積載也君子征凶有所疑也　疑¶
　　均敵柔畜既盛必敵剛也¶
䷉(兑下/乾上)¶
履虎尾不咥人亨　履踐也咥嚙也兌有虎象三為兊¶
<pb:KR1a0052_WYG_001-30b>¶
　　終故曰尾以六居三故有履虎尾之象乂以兊履¶
　　乾以兊柔乘乾剛皆履之義也盖兊說而應乾故¶
　　不咥人亨¶
　象曰上天下澤履　天居上澤居下乃上下之正理¶
　　履之象也¶
　君子以辨上下定民志　貴賤之位定則天下之志¶
　　定取天澤位定之象¶
　彖曰履柔履剛也　釋履之義柔者謂爻之六也剛¶
<pb:KR1a0052_WYG_001-31a>¶
　　者謂位之三也¶
　說而應乎乾是以履虎尾不咥人亨　釋履之彖辭¶
　　說兊德也¶
　剛中正履帝位而不疚光明也　廣履之義皆主五¶
　　位言¶
初九素履往无咎　素者無文之謂居履之初不為物¶
　　遷得禮之實者也往行之也¶
　象曰素履之往獨行願也　非有所慕乎外獨行其¶
<pb:KR1a0052_WYG_001-31b>¶
　　志願而已¶
九二履道坦坦　道者率性之謂坦坦平易也修已平¶
　　易故取此為象¶
幽人貞吉　處内卦之中無應而獨善其身者幽人之¶
　　正者也¶
　象曰幽人貞吉中不自亂也　舜之若將終身顔子¶
　　之不改其樂豈在外者之所能亂其心哉¶
六三眇能視跛能履　眇者跛者爻之柔也能視能履¶
<pb:KR1a0052_WYG_001-32a>¶
　　位之剛也¶
履虎尾咥人凶　以柔履剛獨居其位而說(闕/)¶
　　　故咥人凶¶
武人為于大君　以一柔主五剛而居下卦之上是為¶
　　大君者也故有武人為于大君之象¶
　象曰眇能視不足以有明也跛能履不足以與行也¶
　咥人之凶位不當也武人為于大君志剛也　志剛¶
　　居陽位也¶
<pb:KR1a0052_WYG_001-32b>¶
九四履虎尾愬愬終吉　下乘乎三亦有履虎尾之象¶
　　愬愬者畏懼之貌盖其志柔而又居多懼之地故¶
　　曰愬愬也¶
　象曰愬愬終吉志行也¶
九五夬履貞厲　夬者决也以健體得位任夬决而行¶
　　者也視履之正未免過中故危¶
　象曰夬履貞厲位正當也¶
上九視履考祥　履道已成審其所履以求福所謂自¶
<pb:KR1a0052_WYG_001-33a>¶
　　求多福也¶
其旋元吉　旋者還也已以是修之天以是還之所謂¶
　　自天祐之者也¶
　象曰元吉在上大有慶也¶
䷊(乾下/坤上)¶
泰　通也二氣交通泰之義也¶
小往大來吉亨　小隂也坤也大陽也乾也盖坤二十¶
　　二變而三陽居内則是隂消而往陽長而來也又¶
<pb:KR1a0052_WYG_001-33b>¶
　　坤本在下之物自下而上故曰來吉亨交通也往¶
　　者已去來者當時大來則陽當時用故曰吉亨也¶
　象曰天地交泰　二氣交暢泰之象也¶
　后以財成天地之道輔相萬物之宜以左右民　財¶
　　者制也輔相猶贊助也天地之道日月寒暑之往¶
　　來東西南北之經緯天地之宜春生秋殺高黍下¶
　　稻于道則用制成其節于宜則贊助之而已取交¶
　　泰萬物通為義¶
<pb:KR1a0052_WYG_001-34a>¶
　彖曰泰小往大來吉亨則是天地交而萬物通也上¶
　下交而其志同也内陽而外隂内健而外順内君子¶
　而外小人君子道長小人道消也　釋泰之彖辭上¶
　　下者指君臣而言天地君臣其位則定所交者氣¶
　　與志耳故不言其剛柔而言隂陽健順也¶
初九㧞茅茹以其彚征吉　茹者謂根也初也彚者類¶
　　也茅謂二也茅之為物㧞之則茹連二為泰主二¶
　　進則初連故取以為進也¶
<pb:KR1a0052_WYG_001-34b>¶
　象曰㧞茅征吉志在外也　在外謂應隂也隂為民¶
　　君子在内則思澤乎民¶
九二包荒用馮河不遐遺朋亡得尚于中行　荒逺也¶
　　無舟渡河曰馮謂勇者包荒所包者逺也用馮河¶
　　勇者亦用也不遐遺謂自近至逺也朋亡謂不獨¶
　　用其朋類也包荒與不遐遺似而不遐遺實也用¶
　　馮河與朋亡似而朋亡廣也其于地則無所不周¶
　　于人則無所不用所以為泰也尚與尚公主之尚¶
<pb:KR1a0052_WYG_001-35a>¶
　　同中行五也泰之六爻惟此以剛居中故備泰之¶
　　道¶
　象曰包荒得尚于中行以光大也¶
九三无平不陂无往不復　陂險也言无有陽常平而¶
　　不險者无有隂常往而不復者此乃其理之信然¶
　　當三陽將極之時故發此義¶
艱貞无咎勿恤其孚于食有福　艱猶苦也恤憂也孚¶
　　者信然之謂也食享也君子居三之時艱苦剛貞¶
<pb:KR1a0052_WYG_001-35b>¶
　　不可以陽之將陂而怠其心乃可无咎勿恤其孚¶
　　又不可以陰之必復而動其心庶幾乎盡享其合¶
　　有之福也巳¶
　象曰无平不陂天地際也　乾坤之間故曰際¶
六四翩翩不富以其隣　翩翩者疾飛下貌富者陰得¶
　　陽也隣者五也四本得陽以陰類欲下故去位而¶
　　不富之也¶
不戒以孚　下者陰之性故不待告誡而信從¶
<pb:KR1a0052_WYG_001-36a>¶
　象曰翩翩不富皆失實也　實者陽也不居其位故¶
　　不能得陽也¶
　不戒以孚中心願也¶
六五帝乙歸妺以祉元吉　祉者福也以陰居尊位而¶
　　下應乎九二夫九二固中正有福者也故以帝乙¶
　　歸妺為象¶
　象曰以祉元吉中以行願也¶
上六城復于隍　隍者取土為城之陷也隂上而復下¶
<pb:KR1a0052_WYG_001-36b>¶
　　故以城復于隍為象¶
勿用師自邑告命貞吝　師與邑者皆坤上之象上不¶
　　安其位復于否矣勿用師者戒之辭也自邑告命¶
　　者命自大夫出也貞吝者玩泰之正知此吝也¶
　象曰城復于隍其命亂也¶
䷋(坤下/乾上)¶
否之匪人　否者塞也二氣不相交故為否者天也非¶
　　人也¶
<pb:KR1a0052_WYG_001-37a>¶
不利君子貞　當天運否塞之時隂小居内雖以君子¶
　　之正亦不利¶
大往小來　盖乾二十二變而三隂居内則是陽消而¶
　　往陰長而來也又自泰而言則陽自内而往陰自¶
　　外而來也¶
　象曰天地不交否　天地不相交則二氣鬰塞否之¶
　　象也¶
　君子以儉德辟難不可榮以祿　順陽消之象而晦¶
<pb:KR1a0052_WYG_001-37b>¶
　　處窮約也¶
　彖曰否之匪人不利君子貞大往小來則是天地不¶
　交而萬物不通也上下不交而天下无邦也内陰而¶
　外陽内柔而外剛内小人而外君子小人道長君子¶
　道消也　釋否之彖辭釋彖而言隂陽者獨泰否兩¶
　　卦而已否者氣藏而不交故又以剛柔言也¶
初六㧞茅茹以其彚貞吉亨　世之將否也小人亦以¶
　　類而進故亦取㧞茅為象盖小人之進其志惟在¶
<pb:KR1a0052_WYG_001-38a>¶
　　乎得君能以其類而貞則不陷乎逄惡之罪是亦¶
　　吉亨之道也柔性無常故戒之¶
　象曰㧞茅貞吉志在君也　在君謂應陽也陽為君¶
　　小人在内則志在得君而已¶
六二包承小人吉　包者含也裹也承者順也包者爻¶
　　之柔承者位中而應之也若小人而懐承順之心¶
　　故為吉也¶
大人否亨　大人五也不惑包承否而亨也¶
<pb:KR1a0052_WYG_001-38b>¶
　象曰大人否亨不亂羣也　羣謂衆柔也九五大人¶
　　不為衆柔所亂也¶
六三包羞　羞者恥其非之謂也三居隂卦之窮思變¶
　　否者故有此包羞之象也夫包者爻之柔而羞者¶
　　位之剛也¶
　象曰包羞位不當也¶
九四有命无咎　命者天命也與无妄天命之命相同¶
　　夫隂往則陽來天之道也動適其時即所謂命也¶
<pb:KR1a0052_WYG_001-39a>¶
　　盖九四爻之動乃當其陽復之時是有天之命也¶
　　何咎之有¶
疇離祉　疇類也離祉猶受福也有天之命而志得行¶
　　則同類受福矣¶
　象曰有命无咎志行也¶
九五休否大人吉　休息也息天下之否也大人者爻¶
　　位皆剛而所履中正也¶
其亡其亡繫于苞桑　其亡其亡者戒慮至深之辭也¶
<pb:KR1a0052_WYG_001-39b>¶
　　苞桑叢生之桑也桑性柔弱衆柔在下故取苞桑¶
　　為象言其亡之道在牽繫于衆柔也¶
　象曰大人之否位正當也¶
上九傾否　傾者覆也休否則否猶有存者傾則否將¶
　　盡矣¶
先否後喜　先否否也後喜泰也¶
　象曰否終則傾何可長也¶
䷌(離下/乾上)¶
<pb:KR1a0052_WYG_001-40a>¶
同人于野亨　同人者與人同也六二柔得位而應九¶
　　五同人之義也野者曠逺之地乾之象也同于昵¶
　　近則未免有心同于野則曠逺而無形迹之牽大¶
　　公之同所以亨也¶
利涉大川　乾健離虗也¶
利君子貞　以象言則以健而明以爻言則中正而應¶
　　乃君子之正也¶
　象曰天與火同人　天在上而火性炎上同之象也¶
<pb:KR1a0052_WYG_001-40b>¶
　　然所同者六二與九五以八卦之位言之二五皆¶
　　在人位故曰同人¶
　君子以類族辨物　類猶聚也族謂人之族屬辨物¶
　　取所同者惟人同人之象也¶
　彖曰同人柔得位得中而應乎乾曰同人　釋同人¶
　　之義柔者六二也得位者當位也得中者在下卦¶
　　之中者也¶
　同人曰同人于野亨利涉大川乾行也文明以健中¶
<pb:KR1a0052_WYG_001-41a>¶
　正而應君子正也唯君子為能通天下之志　釋同¶
　　人之彖辭文明離也健者乾也合内外德取義中¶
　　正者二也應者二應五也先得我心之所同故能¶
　　通天下之志所謂君子正也¶
初九同人于門无咎　門者二爻也同人之始出門即¶
　　同未見逺近廣狹之情故无咎也進即遇于六二¶
　　故有此象¶
　象曰出門同人又誰咎也¶
<pb:KR1a0052_WYG_001-41b>¶
六二同人于宗吝　宗者主也謂二與五本應故曰宗¶
　　雖以中正所同狹矣¶
　象曰同人于宗吝道也¶
九三伏戎于莽升其高陵三歲不興　戎兵也謂三莽¶
　　隂翳之地二也髙陵三也興舉也伏戎于莽侵二¶
　　也升其高陵懼五也三歲不興邪不勝正者也¶
　象曰伏戎于莽敵剛也　敵謂五也¶
　三歲不興安行也　安何也安往而不得貧賤之安¶
<pb:KR1a0052_WYG_001-42a>¶
九四乘其墉弗克攻吉　墉者高處即四近五之地乘¶
　　其墉才剛欲侵五也弗克攻志弱也¶
　象曰乘其墉義弗克也其吉則困而反則也¶
九五同人先號咷而後笑　下同乎二有三四之間不¶
　　能故號咷然中正之道終不能間故笑¶
大師克相遇¶
　象曰同人之先以中直也大師相遇言相克也¶
上九同人于郊无悔　國外曰郊郊外曰野雖在卦上¶
<pb:KR1a0052_WYG_001-42b>¶
　　猶未出乎卦也故止曰郊然下無繫應亦無私而¶
　　同者也故无悔¶
　象曰同人于郊志未得也　未及于野非盡乎大同¶
　　之道者也故曰志未得¶
䷍(乾下/離上)¶
大有　大者剛也柔得尊位所有者大大有之義也¶
元亨　離在上乾在下六五與九二相應明而順天故¶
　　元亨也¶
<pb:KR1a0052_WYG_001-43a>¶
　象曰火在天上大有　火在天上無所不照者大有¶
　　之象也¶
　君子以遏惡揚善順天休命　大明在上物無遁形¶
　　惡懲善勸使順天之美命也遏惡揚善離之象也¶
　　順天休命乾之象也¶
　彖曰大有柔得尊位大中而上下應之曰大有　釋¶
　　大有之義柔得尊位以六居五也得位而中故曰¶
　　大中上下剛爻也以卦體取義¶
<pb:KR1a0052_WYG_001-43b>¶
　其德剛健而文明應乎天而時行是以元亨　釋大¶
　　有之彖辭剛健文明以卦德取義應乎天而時行¶
　　謂六五也¶
初九无交害　交即應之謂五之交如是也大有之初¶
　　五逺而不應故有害之者君子厄于陳蔡之間無¶
　　上下之交者是也¶
匪咎艱則无咎　害非已致故曰匪咎艱難處之其咎¶
　　可无矣¶
<pb:KR1a0052_WYG_001-44a>¶
　象曰大有初九无交害也¶
九二大車以載　大車二也載謂載五也剛健居中而¶
　　應五故有大車以載之象¶
有攸往无咎　前有五應故可往¶
　象曰大車以載積中不敗也¶
九三公用亨于天子　公三也天子五也居下之上故¶
　　稱公進近于五故有亨于天子之象也¶
小人弗克　亨禮之盛者也小人得之則不能自勝而¶
<pb:KR1a0052_WYG_001-44b>¶
　　為害矣¶
　象曰公用亨于天子小人害也¶
九四匪其彭无咎　彭者盛之貌下連三剛剛盛近五¶
　　能不有其盛則无咎¶
　象曰匪其彭无咎明辨晳也　居離明之始故能辨¶
　　其理之至正¶
六五厥孚交如威如吉　六五虗中應二而上下歸之¶
　　其孚之交也孚交而威德威也以六居五故有孚¶
<pb:KR1a0052_WYG_001-45a>¶
　　順而尊嚴之象¶
　象曰厥孚交如信以發志也　交之于外所以發其¶
　　内之志也¶
　威如之吉易而无備也　畏威出于自然故不待事¶
　　形迹也¶
上九自天祐之　祐者助也處大有之上而順乎乾助¶
　　之者是天也¶
吉无不利　既順乎乾又履五柔之孚而五又能尊尚¶
<pb:KR1a0052_WYG_001-45b>¶
　　之此吉之所以无不利也爻辭未備故夫子特以¶
　　上繫發之也¶
　象曰大有上吉自天祐也¶
䷎(艮下/坤上)¶
謙　謙者有而不居之意止乎内而順乎外謙之意也¶
　　剛居乎柔之下謙之義也¶
亨　剛下乎柔交通之道也¶
君子有終　三也君子有是德始雖卑而終益尊始雖¶
<pb:KR1a0052_WYG_001-46a>¶
　　晦而終益光故曰有終¶
　象曰地中有山謙　山高地卑外卑遜而内藴高謙¶
　　之象也¶
　君子以裒多益寡稱物平施　裒者取也多者取之¶
　　寡者益之稱物平施使之各歸其中而已取地卑¶
　　不卑山高不髙之象¶
　彖曰謙亨天道下濟而光明地道卑而上行天道&KR0635;¶
　盈而益謙地道變盈而流謙鬼神害盈而福謙人道¶
<pb:KR1a0052_WYG_001-46b>¶
　惡盈而好謙謙尊而光卑而不可踰君子之終也¶
　　釋謙之彖辭下濟而光明艮也卑而上行坤也&KR0635;¶
　　盈益謙以日月陰陽言變盈流謙以山谷川澤言¶
　　害盈福謙以災祥禍福言惡盈好謙以進退予奪¶
　　言尊者三居下卦之上也光者艮體也卑者三居¶
　　上卦之下也不可踰者坤雖居上德不能踰三也¶
　　言以謙居尊而道光以謙居卑而德不可踰也¶
初六謙謙君子用涉大川吉　處謙之下謙而又謙故¶
<pb:KR1a0052_WYG_001-47a>¶
　　曰謙謙惟謙退是務而不知進修之理則失其所¶
　　以為謙矣用涉大川當求進也前有坎象故以大¶
　　川為言也¶
　象曰謙謙君子卑以自牧也　卑者謙下也牧者養¶
　　也卑者以釋謙謙之義自牧者以釋用涉大川之¶
　　義者也¶
六二鳴謙　物有所感即鳴前接乎剛喜有得也¶
貞吉　正于中鳴不失也¶
<pb:KR1a0052_WYG_001-47b>¶
　象曰鳴謙貞吉中心得也¶
九三勞謙君子有終吉　一剛而接衆柔在下之上故¶
　　雖勞而有終即彖之義¶
　象曰勞謙君子萬民服也　萬民衆柔義¶
六四无不利撝謙　撝者施布之象散之義也居三之¶
　　上而近五處多懼之地而无不利者以撝散其有¶
　　而為謙也¶
　象曰无不利撝謙不違則也　有而能散不違乎四¶
<pb:KR1a0052_WYG_001-48a>¶
　　之則也¶
六五不富以其隣　隣者四也三為四得五之不富由¶
　　乎四也¶
利用侵伐无不利　侵伐者謂侵伐四也无不利四撝¶
　　謙者也¶
　象曰利用侵伐征不服也　不服謂四¶
上六鳴謙　物不得其平則鳴下應乎剛剛接近柔而¶
　　不得應故鳴¶
<pb:KR1a0052_WYG_001-48b>¶
利用行師征邑國　師邑國者皆坤土之象征者正也¶
　　居謙之終謙之過也未得乎剛宜有以𤼵之故利¶
　　用行師正巳之邑國也¶
　象曰鳴謙志未得也可用行師征邑國也　欲得乎¶
　　人惟正諸已是乃鳴謙之道也¶
䷏(坤下/震上)¶
豫　豫者動无所逆得志逸樂之謂也以二象言之則¶
　　順而動以九四一爻言之則剛動而柔順皆豫之¶
<pb:KR1a0052_WYG_001-49a>¶
　　義者也¶
利建侯行師　侯者震也師者坤也順以動故建侯行¶
　　師皆利¶
　象曰雷出地奮豫　雷出地奮則通暢和豫豫樂之¶
　　象也¶
　先王以作樂崇德殷薦之上帝以配祖考　聲發乎¶
　　外而和順益著作樂崇德殷者盛也先王作樂發¶
　　其和順之德盛而至于鬼神之幽无不和說也¶
<pb:KR1a0052_WYG_001-49b>¶
　彖曰豫剛應而志行順以動豫　釋豫之義剛四也¶
　　應衆柔也順以動合二德言¶
　豫順以動故天地如之而况建侯行師乎　釋豫之¶
　　彖辭¶
　天地以順動故日月不過而四時不忒聖人以順動¶
　則刑罰清而民服豫之時義大矣哉　廣豫之義而¶
　　贊其大也¶
初六鳴豫凶　四爻為豫主已獨應之從其豫而失正¶
<pb:KR1a0052_WYG_001-50a>¶
　　者故曰鳴豫凶¶
　象曰初六鳴豫志窮凶也　徒知以逸豫鳴于外而¶
　　中無所主故窮¶
六二介于石不終日貞吉　坤體居中静之至者又與¶
　　四無係能介然自守不流乎豫者也石者安静之¶
　　物故取以為象也然處豫之時不能無豫豫不終¶
　　日以正而吉也¶
　象曰不終日貞吉以中正也¶
<pb:KR1a0052_WYG_001-50b>¶
六三盱豫　盱者上視之貌也上視乎四以為豫也¶
悔遲有悔　能悔者位之剛也若能早悔則其悔可亡¶
　　體柔昵近乎四故戒之¶
　象曰盱豫有悔位不當也¶
九四由豫大有得　由讀如居仁由義之由大有得者¶
　　一剛而得五柔也¶
勿疑朋盍簮　居非正位故有疑朋衆柔也盍聚也簮¶
　　疾也言不用疑慮衆柔之歸速也¶
<pb:KR1a0052_WYG_001-51a>¶
　象曰由豫大有得志大行也¶
六五貞疾恒不死　貞位正也疾衆柔為四所據而有¶
　　也恒不死以柔居中四未害也¶
　象曰六五貞疾乘剛也　剛謂四也¶
　恒不死中未亡也¶
上六冥豫成　冥者蒙昩也居豫之成于四非應非近¶
　　無所係而豫冥然為豫者也¶
有渝无咎　渝者變也處卦之窮窮則思變也故有有¶
<pb:KR1a0052_WYG_001-51b>¶
　　渝之象¶
　象曰冥豫在上何可長也¶
䷐(震下/兑上)¶
隨　從也卦下震而為動上兊而為說此動而彼說隨¶
　　之義也¶
元亨　動而說隨則無不通矣¶
利貞无咎　以說而隨易失于正正則无咎矣¶
　象曰澤中有雷隨　澤者水之息雷在其中隨之而¶
<pb:KR1a0052_WYG_001-52a>¶
　　息隨之象也¶
　君子以嚮晦入宴息　取二象成卦之義¶
　彖曰隨剛來而下柔動而說隨　釋隨之義剛來而¶
　　下柔初也乾上爻下交坤而為震體也動而說合¶
　　二德言也¶
　大亨貞无咎而天下隨時　釋隨之彖辭¶
　隨時之義大矣哉　贊隨之義天下所隨者聖人之¶
　　時而聖人制作又當隨天下之時禮樂法度始于¶
<pb:KR1a0052_WYG_001-52b>¶
　　伏羲成于成周者豈聖人知慮有所不及哉此隨¶
　　時之義所以大也¶
初九官有渝貞吉　官者主守也有常之謂也渝者變¶
　　也以此隨彼則此變其常矣貞吉者隨能正則為¶
　　吉者也¶
出門交有功　門二也有功亦二也二居中有應在五¶
　　出門交有功隨二也¶
　象曰官有渝從正吉也　二居中正故曰正¶
<pb:KR1a0052_WYG_001-53a>¶
　出門交有功不失也¶
六二係小子失大夫　小子初也居最下故稱小子丈¶
　　夫五也係小子隨初也隨初則失五¶
　象曰係小子弗兼與也¶
六三係丈夫失小子　丈夫四也小子初也近乎四故¶
　　係之¶
隨有求得利居貞　隨四而有求固可得然四未孚乎¶
　　五則不容有已惟居正以俟乃利¶
<pb:KR1a0052_WYG_001-53b>¶
　象曰係丈夫志舍下也　下謂初也¶
九四隨有獲　有獲者得三也獲者得之難也近君而¶
　　得民故難¶
貞凶有孚在道以明何咎　貞凶者以臣而得民失隨¶
　　之正故凶在道猶在前也有孚在道者有孚在五¶
　　爻也五既有孚則上得君下獲乎民矣用其明哲¶
　　亦何咎焉¶
　象曰隨有獲其義凶也有孚在道明功也　言以明¶
<pb:KR1a0052_WYG_001-54a>¶
　　者乃其功也¶
九五孚于嘉吉　中順相結曰嘉五居中而四與上皆¶
　　順中順而孚孚于嘉也故吉¶
　象曰孚于嘉吉位正中也¶
上六拘係之乃從維之王用享于西山之與王者皆五¶
　　也拘係之不變其隨也乃從維之隨之又結之也¶
　　邠人之從太王如歸市而不可解者正此道也故¶
　　取以為象¶
<pb:KR1a0052_WYG_001-54b>¶
　象曰拘係之上窮也　上六之窮舍五何往¶
䷑(巽下/艮上)¶
蠱　壊極而有事也乾陽居上坤隂居下二者不相交¶
　　所以蠱人從蟲從皿盖皿之有蟲物隨敗壊即蠱¶
　　壊之義也¶
元亨　先事之終後事之始也故有元亨之義¶
利涉大川　蠱飭之後其事浸治故可濟險¶
先甲三日後甲三日　甲者日之始巽為號令號令者¶
<pb:KR1a0052_WYG_001-55a>¶
　　事之始也先甲三日者辛也後甲三日者丁也辛¶
　　者自新之義丁者丁寜之義先其始而慮之為治¶
　　之端後其始而慮之為亂之防¶
　象曰山下有風蠱　風遇山而回則物皆散亂蠱之¶
　　象也¶
　君子以振民育德　壊亂之時當振育以興起之振¶
　　民風之象育德山之象¶
　彖曰蠱剛上而柔下巽而止蠱　釋蠱之義剛上上¶
<pb:KR1a0052_WYG_001-55b>¶
　　爻也乾之上爻也乾上爻交坤上爻而為艮也柔¶
　　下初爻也坤之下爻也坤下爻交乾下爻而為巽¶
　　也巽而止合二德言¶
　蠱元亨而天下治也利涉大川往有事也先甲三日¶
　後甲三日終則有始天行也　釋蠱之彖辭天下治¶
　　者蠱而後亨也終則有始亂極必治也天行者天¶
　　運也冬極必春也¶
初六幹父之蠱　幹如木之幹枝葉所附而立者也蠱¶
<pb:KR1a0052_WYG_001-56a>¶
　　者後事繼前事之時故取父子為義也¶
有子考无咎　父沒稱考父沒則父事終若有子繼則¶
　　其事復立故有子則考无咎¶
厲終吉　爻柔故厲位當振飭之初故終吉¶
　象曰幹父之蠱意承考也　以繼承為意¶
九二幹母之蠱不可貞　在内居中幹母之事者也母¶
　　性柔暗故不可貞固則反傷恩害義也¶
　象曰幹母之蠱得中道也¶
<pb:KR1a0052_WYG_001-56b>¶
九三幹父之蠱小有悔无大咎　小有悔爻位俱剛傷¶
　　于剛也无大咎志在幹父之事也¶
　象曰幹父之蠱終无咎也¶
六四裕父之蠱往見吝　裕寛也爻位俱柔而無應故¶
　　裕以斯而往蠱將日深矣¶
　象曰裕父之蠱往未得也¶
六五幹父之蠱用譽　柔順居中繼父之志即蠱能廣¶
　　父聲之事也¶
<pb:KR1a0052_WYG_001-57a>¶
　象曰幹父用譽承以德也　承德而有譽自非虗譽¶
　　者也¶
上九不事王侯高尚其事　貴而無位高而無民與乾¶
　　上九同而用與乾異者乾健艮止故能不事王侯¶
　　高尚其事也¶
　象曰不事王侯志可則也　知止而止故其志可則¶
　　者也¶
䷒(兑下/坤上)¶
<pb:KR1a0052_WYG_001-57b>¶
臨　進而凌逼于物也剛浸而長逼于柔也¶
元亨利貞　剛長而柔順故大亨剛得中而應乎五故¶
　　利貞¶
至于八月有凶　臨為建丑之月則遯為建未之月也¶
　　自臨之初爻至遯之二爻在卦經八爻于月經八¶
　　月剛柔皆變臨盡消矣故曰至于八月有凶也因¶
　　以戒之也¶
　象曰澤上有地臨　澤上之地必臨乎水矣臨之之¶
<pb:KR1a0052_WYG_001-58a>¶
　　象也¶
　君子以教思无窮容保民无疆　教思无窮澤潤地¶
　　之象容保民无疆地容澤之象¶
　彖曰臨剛浸而長　釋臨之義¶
　說而順剛中而應大亨以正天之道也至于八月有¶
　凶消不久也　釋臨之彖辭說而順合二德言剛中¶
　　二也應五也天道時運所當然也¶
初九咸臨　咸皆也與二皆臨乎柔故曰咸臨¶
<pb:KR1a0052_WYG_001-58b>¶
貞吉　從二之正而吉也¶
　象曰咸臨貞吉志行正也¶
九二咸臨　與初同志而臨乎柔故亦曰咸臨¶
吉无不利　剛得中而應乎柔順之君也¶
　象曰咸臨吉无不利未順命也　命者君命也二以¶
　　剛中之才得時行道有從道不從君之事也然而¶
　　引君當道而君德曰以隆焉豈終不順者哉故以¶
　　未順為言也¶
<pb:KR1a0052_WYG_001-59a>¶
六三甘臨无攸利　爻柔而位又不正居兊體而廹近¶
　　于剛故以甘說為佞剛長之時人豈甘說邪佞之¶
　　所利者哉¶
既憂之无咎　能知剛長之正理變甘說而為憂懼亦¶
　　可以免咎¶
　象曰甘臨位不當也既憂之咎不長也¶
六四至臨无咎　至臨初也下與初應初臨之始至者¶
　　也¶
<pb:KR1a0052_WYG_001-59b>¶
　象曰至臨无咎位當也¶
六五知臨　二也五常之德智藏于内二居内卦之中¶
　　故以智言¶
大君之宜吉　柔居五位故曰大君也舜好問而好察¶
　　邇言以至于用其中于民皆所以用智也用智乃¶
　　大君之宜故吉¶
　象曰大君之宜行中之謂也　行中者即用智之義¶
　　也盖居中而能无我不自任而任人善用其智者¶
<pb:KR1a0052_WYG_001-60a>¶
　　之事也¶
上六敦臨吉无咎　敦者厚也在臨之終取剛最逺望¶
　　臨之意至厚者也故吉且无咎上六乃坤之體故¶
　　有厚之象¶
　象曰敦臨之吉志在内也　内二剛也居順之極雖¶
　　无應而志乎内也¶
䷓(坤下/巽上)¶
觀　示也去聲則為示矣平聲則為視也剛示乎柔觀¶
<pb:KR1a0052_WYG_001-60b>¶
　　之義也¶
盥而不薦有孚顒若　盥者將祭而潔手也薦者奉酒¶
　　食以祭也顒者仰望也言大觀之主在上天下之¶
　　人潔手起敬正如承祭之時但不薦耳故曰盥而¶
　　不薦是其中心有孚故顒然仰望如此其至也¶
　象曰風行地上觀　撓萬物者莫疾乎風風行地上¶
　　物无不動觀之象也¶
　先王以省方觀民設教　號令周及風行地上之象¶
<pb:KR1a0052_WYG_001-61a>¶
　　取二象為義¶
　彖曰大觀在上順而巽中正以觀天下　釋觀之義¶
　　大觀五與上也順而巽合二德言也中正者指九¶
　　五爻也¶
　觀盥而不薦有孚顒若下觀而化也　釋觀之彖辭¶
　　下觀平聲¶
　觀天之神道而四時不忒聖人以神道設教而天下¶
　服矣　廣觀之義觀天之觀平聲神者即大傳神易¶
<pb:KR1a0052_WYG_001-61b>¶
　　之神也在天則隂陽不測在人則範圍曲成而無¶
　　方與感而遂通天下之故者但天之所見者四時¶
　　不忒而已聖人之可見者設教天下服而已¶
初六童觀　童初也觀五也大觀在上而初最逺如童¶
　　稚而茫無所見也¶
小人无咎君子吝　百姓日用而不知小人之常也故¶
　　无咎君子居之則亦可吝¶
　象曰初六童觀小人道也¶
<pb:KR1a0052_WYG_001-62a>¶
六二闚觀利女貞　闚者覘也觀亦五爻也與五為應¶
　　在内前為三四所蔽闚覘其觀而已所見者小惟¶
　　女子之正則利¶
　象曰闚觀女貞亦可醜也¶
六三觀我生進退　觀平聲我生者我之所為也居下¶
　　體之上高而有見欲觀五者然尚隔乎四故惟觀¶
　　巳之所為欲進而復退也¶
　象曰觀我生進退未失道也¶
<pb:KR1a0052_WYG_001-62b>¶
六四觀國之光利用賔于王　觀平聲國之光五也賔¶
　　者四也王亦五也古者賢德之人人君則以賔禮¶
　　禮之故士之進于王朝者則謂之賔位四位近乎¶
　　五盡見光華之盛故利用賔于王也¶
　象曰觀國之光尚賔也¶
九五觀我生君子无咎　觀平聲我生者我之所為者¶
　　也九五為觀之主乃天下所觀故其所觀在我所¶
　　為而已然非君子則不能觀我之道也故特掲之¶
<pb:KR1a0052_WYG_001-63a>¶
　　曰君子无咎¶
　象曰觀我生觀民也　觀我之所為所以示民也¶
上九觀其生君子无咎　觀平聲其生者乃五之所為¶
　　也五為觀主故其所觀亦在乎五然非君子則不¶
　　能觀人之道¶
　象曰觀其生志未平也¶
䷔(震下/離上)¶
噬嗑　噬嚙也嗑合也上下剛而中虗頤之象也九四¶
<pb:KR1a0052_WYG_001-63b>¶
　　一爻間于其中頤中有物之象頤中有物者必噬¶
　　而後合噬嗑之義也¶
亨　間則塞合則通也¶
利用獄　獄者治其強梗而使之合即噬其剛而使之¶
　　嗑之之義也故利用獄以二卦言之初上二爻居¶
　　無位之地乃受刑者也盖噬嗑之用在中故中四¶
　　爻用刑者也¶
　象曰雷電噬嗑　電閃而雷震以動而合者噬嗑之¶
<pb:KR1a0052_WYG_001-64a>¶
　　象也¶
　先王以明罰勑法　明罰離之象勑法震之象¶
　彖曰頤中有物曰噬嗑　釋噬嗑之義頤卦之體也¶
　　物謂四也¶
　噬嗑而亨剛柔分動而明雷電合而章柔得中而上¶
　行雖不當位利用獄也　釋噬嗑之彖辭剛柔分者¶
　　乾中爻剛分居坤下而為離也或曰分均也動而¶
　　明合二德言雷電合而章合二象言柔得中而上¶
<pb:KR1a0052_WYG_001-64b>¶
　　行五也不當位亦五也¶
初九屨校　屨履也校械也械有噬象故曰屨校¶
滅趾　滅沒也趾在下人所用以行者滅趾取以象初¶
　　之受刑者也¶
无咎　受刑而有所傷者尚小也¶
　象曰屨校滅趾不行也¶
六二噬盧　膚者柔脆之處以六居二故所噬在于柔¶
　　脆之處¶
<pb:KR1a0052_WYG_001-65a>¶
滅鼻　鼻者中正之體未能噬四而噬初初剛未服反¶
　　傷中正故取滅鼻之象¶
无咎　初終服也¶
　象曰噬膚滅鼻乘剛也　剛謂初也¶
六三噬腊肉　腊者小物全體雜骨而乾者腊以三言¶
　　肉以六言¶
遇毒　毒者四也所噬在四然四剛難服故有遇毒之象也¶
小吝无咎　始未能服故吝終合故无咎¶
<pb:KR1a0052_WYG_001-65b>¶
　象曰遇毒位不當也¶
九四噬乾胏　胏肉之帯骨者骨象九肉象四¶
得金矢　金象位剛矢直也謂五¶
利艱貞吉　有坎象故以艱貞為義¶
　象曰利艱貞吉未光也　陷二柔之中故未光¶
六五噬乾肉　乾以五言肉以六言¶
得黄金　黄象爻中金剛也謂四¶
貞厲无咎　貞者位正也厲者乘剛也无咎者得柔中¶
<pb:KR1a0052_WYG_001-66a>¶
　　之位也¶
　象曰貞厲无咎得當也　以柔治剛不至乎過也¶
上九何校　何負也受噬在上故曰何校¶
滅耳　耳在上人所用以間知者滅耳取以象上之受¶
　　刑者也¶
凶　受刑而所傷者大也¶
　象曰何校滅耳聰不明也¶
䷕(離下/艮上)¶
<pb:KR1a0052_WYG_001-66b>¶
賁　飾也剛上柔下交而成文賁之義也¶
亨　剛也乾剛得柔故剛則亨也¶
小利有攸往　柔也坤柔得剛故柔利有攸往也¶
　象曰山下有火賁　有山之材而照之以火則光彩¶
　　外著賁之象也¶
　君子以明庶政无敢折獄　明庶政者離明之象庶¶
　　政者治之具所當文飾也无敢折獄者艮止之象¶
　　折獄貴乎情實賁則有文飾矣¶
<pb:KR1a0052_WYG_001-67a>¶
　彖曰賁亨柔來而文剛故亨分剛上而文柔故小利有¶
　攸往天文也文明以止人文也觀乎天文以察時變¶
　觀乎人文以化成天下　釋賁之彖辭柔來而文剛¶
　　六二也坤下交乾而為離也分剛上而文柔上爻¶
　　也乾上交坤而為艮也剛柔往來自然之文故曰¶
　　天文文明以止合二德言文明者德也以止修于¶
　　業也典禮治具粲然可舉故曰人文也以察時變¶
　　考之寒暑代謝以化成天下能致風俗醇厚¶
<pb:KR1a0052_WYG_001-67b>¶
初九賁其趾　趾在體之下人所用以步者在卦之下¶
　　故取以為象¶
舍車而徒　車乘載者也徒步行也所飾者趾則所重¶
　　在趾故有舍車而徒之象¶
　象曰舍車而徒義弗乘也　處卦之最下亦理无可¶
　　乘之者¶
六二賁其須　在頤曰湏湏者附上之物也二爻與上¶
　　爻為剛柔往來之爻故附上為賁而取湏為象或¶
<pb:KR1a0052_WYG_001-68a>¶
　　曰須者附頤而生自然之賁者也二之上四爻有¶
　　頤象故以湏為象¶
　象曰賁其須與上興也　上者上爻也或謂二之上¶
　　四爻也¶
九三賁如濡如　濡者沾濕也陷二柔之中故賁而濡¶
永貞吉　有坎之象坎維心亨故永貞吉¶
　象曰永貞之吉終莫之陵也　陵者侮也能永貞則¶
　　二柔終不能濡侮¶
<pb:KR1a0052_WYG_001-68b>¶
六四賁如皤如　皤者白而不飾也逼近乎三故賁而¶
　　復止也¶
白馬翰如　白馬者无飾也翰飛也雖不敢求賁而求¶
　　應乎初至急也¶
匪寇婚媾　寇者三也婚媾者初也非廹于寇則已婚¶
　　媾矣¶
　象曰六四當位疑也　當乘剛之位故疑¶
　匪寇婚媾終无尤也　邪不能害于正終得遂其志¶
<pb:KR1a0052_WYG_001-69a>¶
　　者也¶
六五賁于丘園束帛戔戔　丘園者國丘之地也束帛¶
　　者三𤣥三纁象隂陽為束也戔戔者其文從二戈¶
　　盖相次不一之義也以言禮文已被乎國之外聘¶
　　賢之多者也¶
吝終吉　吝者爻柔也終吉者位正也求賢專以束帛¶
　　為事不求者豈能盡至哉故亦可吝然得位重禮¶
　　亦賢者之所喜來故終吉¶
<pb:KR1a0052_WYG_001-69b>¶
　象曰六五之吉有喜也¶
上九白賁无咎　白素也至賁无文當文柔之位賁之¶
　　至者也不事外飾何咎之有¶
　象曰白賁无咎上得志也¶
䷖(坤下/艮上)¶
剥　落也柔盛長而剛消落剥之義也¶
不利有攸往　柔盛剥剛之時故君子不利¶
　象曰山附于地剥　地上虗處即天也山附于地而¶
<pb:KR1a0052_WYG_001-70a>¶
　　侵乎天剥之象也¶
　上以厚下安宅　地上有山則地益厚矣下厚故宅¶
　　安厚下坤之象安宅艮之象¶
　彖曰剥剥也柔變剛也　釋剥之義柔將變上剛而¶
　　為柔也¶
　不利有攸往小人長也順而止之觀象也君子尚消¶
　息盈虗天行也　釋剥之彖辭小人長柔進也順而¶
　　止合二德言¶
<pb:KR1a0052_WYG_001-70b>¶
初六剥牀以足　牀者人之所安其體則上實下虗故¶
　　取以為象剥足在下又取以象初¶
蔑貞凶　蔑者無也貞者正也剛也去剛最逺無得乎¶
　　貞故凶¶
　象曰剥牀以足以滅下也¶
六二剥牀以辨　辨者牀之幹也進乎足矣¶
蔑貞凶　義與初同¶
　象曰剥牀以辨未有與也　與謂與剛也取上爻尚¶
<pb:KR1a0052_WYG_001-71a>¶
　　逺是未有剛可與也¶
六三剥之无咎　雖居剥剛之時而應剛則不至蔑貞¶
　　故无咎¶
　象曰剥之无咎失上下也　上者謂四五爻下者謂¶
　　初二爻能失去上下之柔而獨應乎剛者也應剛¶
　　有何咎也¶
六四剥牀以膚凶　膚進乎辨剥及身矣害將益近而¶
　　上剛非應非與故凶¶
<pb:KR1a0052_WYG_001-71b>¶
　象曰剥牀以膚切近災也　剥之用在五近于五則¶
　　近于災矣¶
六五貫魚以宫人寵无不利　貫者穿也魚指衆柔也¶
　　五為衆柔之長而近上九居位得中能相率而承¶
　　乎剛者用宫人之寵則又得乎柔道之正者矣故¶
　　无不利者也¶
　象曰以宫人寵終无尤也¶
上九碩果不食　碩者大也一剛未剥于上則將成復¶
<pb:KR1a0052_WYG_001-72a>¶
　　于下猶碩大之果不食則落于地而復生也故取¶
　　以為象¶
君子得輿　君子剛也輿者在下載上之物謂衆柔也¶
　　主剛為言則一剛在上而乘衆柔故有君子得輿¶
　　之象也¶
小人剥廬　小人衆柔也廬者在上庇下之物謂上剛¶
　　也主柔為言則衆柔下進而剥剛故有小人剥廬¶
　　之象也¶
<pb:KR1a0052_WYG_001-72b>¶
　象曰君子得輿民所載也　民衆柔也¶
　小人剥廬終不可用也¶
䷗(震下/坤上)¶
復　反也剛剥于上而反于下復之義也¶
亨　剛爻之體巳成上進而柔順所以亨也¶
出入无疾　出由剥上出而為坤也入由坤下入而為¶
　　復也疾者速也氣生之始其動至㣲速則為助長¶
　　而反害之也¶
<pb:KR1a0052_WYG_001-73a>¶
朋來无咎　朋者謂將來所進之剛爻也其始生也不¶
　　失其正則其朋類之來者皆能得其道矣故曰无¶
　　咎者也¶
反復其道　道者天之道也天行一終而又始也¶
七日來復　陽消自建午之月而為剥至建子之月而¶
　　為復在卦經七爻于月經七月故曰七日來復也¶
　　不言月而言日者猶詩所謂一之日二之日者之¶
　　義相同也¶
<pb:KR1a0052_WYG_001-73b>¶
利有攸往　從剛長也¶
　象曰雷在地中復　雷者陽氣也方反乎地中而未¶
　　能出奮復之象也¶
　先王以至日閉關商旅不行后不省方　至日者陽¶
　　至之日也静而不撓則動得其正故先王體之商¶
　　旅者至賤之人也后者至貴之人也上至于后下¶
　　至于商旅莫不皆以安静為業盖取二象為義¶
　彖曰復亨剛反動而以順行是以出入无疾朋來无¶
<pb:KR1a0052_WYG_001-74a>¶
　咎反復其道七日來復天行也利有攸往剛長也¶
　　釋復之彖辭剛者初爻也動而以順行者合卦之¶
　　二德為言也¶
　復其見天地之心乎　廣復之義復未足以盡天地¶
　　之心因復之動可以見天地之心乎¶
初九不逺復　剛盡即復又居卦初故曰不逺¶
无祗悔　祗者抵也復之不逺故无祗于悔¶
元吉　為復之主善之長也¶
<pb:KR1a0052_WYG_001-74b>¶
　象曰不逺之復以修身也　克巳復禮所以修身也¶
六二休復吉　休者美也以柔中而繼剛復之美者也¶
　象曰休復之吉以下仁也　仁謂初也¶
六三頻復　頻者數也逺初而不中故屢復屢失¶
厲无咎　頻故危復故无咎¶
　象曰頻復之厲義无咎也¶
六四中行獨復　中行者在五柔之中者也獨復者獨¶
　　應乎初也¶
<pb:KR1a0052_WYG_001-75a>¶
　象曰中行獨復以從道也　道亦初也¶
六五敦復无悔　敦厚也坤體雖與初無係而處位得¶
　　中能自厚于復者也故无悔¶
　象曰敦復无悔中以自考也　以中道自考則不離¶
　　乎中考者窮究之謂也¶
上六迷復凶有災眚　迷者迷失也位亢而獨逺乎剛¶
　　不能自復者也¶
用行師終有大敗　在外則不能復乎内者也¶
<pb:KR1a0052_WYG_001-75b>¶
以其國君凶至于十年不克征　在内則不能復乎外¶
　　者也¶
　象曰迷復之凶反君道也　居上而反為上之道¶
䷘(震下/乾上)¶
无妄　以二體言動以天也天道流行之自然无妄之¶
　　義也¶
元亨利貞　大通之道利在乎正正則无妄矣¶
其匪正有眚不利有攸往　匪正謂上爻與三爻也匪¶
<pb:KR1a0052_WYG_001-76a>¶
　　正則妄不宜往也往則為妄動而有災眚矣¶
　象曰天下雷行物與无妄　與者相與之與有同之¶
　　之意天下雷行則庶物露生无不得其正者无妄¶
　　之象也¶
　先王以茂對時育萬物　茂者篤實盛發之意對者¶
　　與對上帝之對同言至誠之動无時不對而无物¶
　　不育也取二卦交用為象¶
　彖曰无妄剛自外來而為主于内動而健剛中而應¶
<pb:KR1a0052_WYG_001-76b>¶
　大亨以正天之命也其匪正有眚不利有攸往无妄¶
　之往何之矣天命不祐行矣哉　釋无妄之彖辭剛¶
　　自外來而為主于内初爻也乾交坤而為震也盖¶
　　非本卦來往者故曰外來也動而健合二德而言¶
　　剛中者五爻也應者二爻也天之命動以天也天¶
　　命不祐動不以天者也¶
初九无妄往吉　當位而為動主動以正者故往吉¶
　象曰无妄之往得志也¶
<pb:KR1a0052_WYG_001-77a>¶
六二不耕穫不菑畬則利有攸往　田一歲曰菑三歲¶
　　曰畬耕菑在先謂初也穫畬在從謂二也當位而¶
　　在中能繼初而動則不失正而利乎動矣¶
　象曰不耕穫未富也　无開基創業之事因初而為¶
　　故未能富也¶
六三无妄之災或繫之牛行人之得邑人之災　牛者¶
　　耕之所資行人出而動者也邑人耕而不動者也¶
　　居動之極而位非正妄動者也故或以耕者之用¶
<pb:KR1a0052_WYG_001-77b>¶
　　而為行人之得則耕者失其所用而為災矣二以¶
　　耕穫菑畬為象故此取牛為象¶
　象曰行人得牛邑人災也¶
九四可貞无咎　位雖匪正而有得乎初之正故可守¶
　　其正而无咎也¶
　象曰可貞无咎固有之也　初正而居應地所固有¶
　　之者也¶
九五无妄之疾　疾者初也初自為主故雖以剛中而¶
<pb:KR1a0052_WYG_001-78a>¶
　　應未能大亨也¶
勿藥有喜　藥者治疾之物也初雖自主而動以正即¶
　　將大亨矣若或治之反失其正而為害故以勿藥¶
　　為戒之也¶
　象曰无妄之藥不可試也　試者未知其可否之謂¶
　　試則為妄動矣¶
上九无妄行有眚无攸利　處卦之極而位非正動則¶
　　妄者矣若以妄而動者即違乎天之命者也有何¶
<pb:KR1a0052_WYG_001-78b>¶
　　所利哉¶
　象曰无妄之行窮之災也¶
䷙(乾下/艮上)¶
大畜　大者剛也乾健艮止畜之義也上剛為畜主故¶
　　曰大畜¶
利貞　以剛畜剛正也¶
不家食吉　乾剛往就乎上不家食吉也¶
利涉大川　乾健也¶
<pb:KR1a0052_WYG_001-79a>¶
　象曰天在山中大畜　天至大而在山中大畜之象¶
　　者也¶
　君子以多識前言往行以畜其徳　取二象成卦之¶
　　義也¶
　彖曰大畜剛健篤實輝光日新其徳　釋大畜之義¶
　　剛健者乾也篤實輝光者艮也日新其徳者畜之¶
　　不巳也¶
　剛上而尚賢能止健大正也不家食吉養賢也利涉¶
<pb:KR1a0052_WYG_001-79b>¶
　大川應乎天也　釋大畜之彖辭剛上者上爻也尚¶
　　賢者尚乎乾也能止健以二徳而言應乎天艮體¶
　　下通乎乾三剛上應乎天位也¶
初九有厲利已　在二剛之下進則有危已者止也利¶
　　已止則不危也¶
　象曰有厲利已不犯災也¶
九二輿說輹　九二居中能止故取說輹以象其不行¶
　　之義也¶
<pb:KR1a0052_WYG_001-80a>¶
　象曰輿說輹中无尤也　中謂居二也¶
九三良馬逐　良馬者乾之象與上合志而進率下二¶
　　爻皆進也故曰逐¶
利艱貞　隔二柔也¶
日閑輿衛　閑者防也二柔在前所當防也¶
利有攸往　往合乎上也¶
　象曰利有攸往上合志也¶
六四童牛之牿元吉　童牛者小牛也牿者角也牛隂¶
<pb:KR1a0052_WYG_001-80b>¶
　　物居艮之初其體未壯也故曰童牛也童牛之牿¶
　　則無觝觸之事謂以柔畜剛則不恃其力得柔畜¶
　　之道故元吉¶
　象曰六四元吉有嘉也¶
六五豶豕之牙吉　豶豕者豶去其勢之豕也豕隂物¶
　　居艮之二爻隂之牡也故曰豶豕也豶豕之牙則¶
　　無嚙害之事亦謂其以柔畜剛得柔畜之道也故¶
　　亦以為吉也¶
<pb:KR1a0052_WYG_001-81a>¶
　象曰六五之吉有慶也¶
上九何天之衢亨　以剛畜剛為畜之主三剛並進无¶
　　所不利其為亨也何特天之衢亨而已豁逹無碍¶
　　無所不通也若止言衢亨則衢之外有未亨者矣¶
　　何取乎畜極¶
　象曰何天之衢道大行也¶
䷚(震下/艮上)¶
頤　頷也養也艮止乎上震動乎卞上止下動飲食之¶
<pb:KR1a0052_WYG_001-81b>¶
　　象也飲食養人頤之義也¶
貞吉　養正之道惟安静為能無失故震三爻皆凶而¶
　　艮三爻皆吉也¶
觀頤　察頤養之道于人也¶
自求口實　察頤養之道于巳也¶
　象曰山下有雷頤　山者草木所聚雷動于下萌芽¶
　　滋長頤養之道也¶
　君子以慎言語節飲食　慎言語者以氣為養也節¶
<pb:KR1a0052_WYG_001-82a>¶
　　飲食者以形為養也慎節主静艮之象也言語飲¶
　　食主動震之象也¶
　彖曰頤貞吉養正則吉也觀頤觀其所養也自求口¶
　實觀其自養也　釋頤之彖辭所養者養人也自養¶
　　者養巳也¶
　天地養萬物聖人養賢以及萬民頤之時大矣哉¶
　　廣頤之義言聖人用頤而極贊其大也¶
初九舍爾靈龜觀我朶頤凶　朶者動也朶頤謂下動¶
<pb:KR1a0052_WYG_001-82b>¶
　　頷也爾我謂初也但爾者外辭而我者内辭也靈¶
　　龜以頤卦全象言朶頤以震卦一象言舎爾舎外¶
　　象也觀我觀内象也靈龜以静為養者朶頤以動¶
　　為養者也凡頤養之道惟剛爻能盡其道初爻雖¶
　　剛而失之動故凶¶
　象曰觀我朶頤亦不足貴也¶
六二顛頤　顛者倒也凡上養乎下則順下養乎上則¶
　　逆今養巳者在初故曰顛¶
<pb:KR1a0052_WYG_001-83a>¶
拂經于丘頤　拂者去也經者正也謂二居正位也丘在¶
　　外而髙者謂上爻也去其正位之養而求上養是¶
　　動而失其正者也¶
征凶　守正位而待養于初則可若舎正位而往求上¶
　　養則凶¶
　象曰六二征凶行失類也　類謂初也¶
六三拂頤貞凶　居動體之極以動而失其上養之正¶
　　故凶¶
<pb:KR1a0052_WYG_001-83b>¶
十年勿用无攸利　失其所養故不可用亦无所利也¶
　象曰十年勿用道大悖也¶
六四顛頤吉　養之于初故曰顛也居艮之體故能静¶
　　而吉也¶
虎視眈眈　虎者艮之象也眈眈下視之貌也取此以¶
　　象應下而容之肅也¶
其欲逐逐　欲者貪也心之動也逐者去也逐逐去之¶
　　又去也取此以象其去貪欲而心之静也¶
<pb:KR1a0052_WYG_001-84a>¶
无咎　静肅如此則養得其正何咎之有¶
　象曰顛頤之吉上施光也　上謂四也下受初養而¶
　　上施光也¶
六五拂經居貞吉　拂經五五正也去其正位之尊守¶
　　其上養之正故吉¶
不可涉大川　柔者待養而已¶
　象曰居貞之吉順以從上也　上謂上爻¶
上九由頤　剛獨居上天下皆由之以養也¶
<pb:KR1a0052_WYG_001-84b>¶
厲吉　處君位之上故危所養者正故吉¶
利涉大川　養得其正何險而不可濟¶
　象曰由頤厲吉大有慶也¶
䷛(巽下/兑上)¶
大過　大者剛也四剛二柔剛過盛乎柔矣大過之義¶
　　者也¶
棟橈　棟者屋極也橈者木曲也中剛有棟之象初上¶
　　柔有橈之象¶
<pb:KR1a0052_WYG_001-85a>¶
利有攸往亨　中剛而外柔順故利有攸往内巽而外¶
　　說故亨¶
　象曰澤滅木大過　澤潤木者也至于滅木大過之¶
　　義也¶
　君子以獨立不懼遯世无悶　獨立不懼巽木之象¶
　　遯世无悶巽說之象¶
　彖曰大過大者過也　釋大過之義¶
　棟橈本末弱也剛過而中巽而說行利有攸往乃亨¶
<pb:KR1a0052_WYG_001-85b>¶
　　釋大過之彖辭也本末初上爻也剛過而中二五¶
　　爻也巽而說行合二徳言¶
　大過之時大矣哉　過時也¶
初六藉用白茅无咎　藉者承之義也錯諸地而又藉¶
　　以茅過于厚也以是為過何咎之有藉以初言茅¶
　　以六言取柔承剛之象¶
　象曰藉用白茅柔在下也¶
九二枯楊生稊老夫得其女妻　楊者近澤之木故取¶
<pb:KR1a0052_WYG_001-86a>¶
　　以為象枯楊木過老者也稊者根也生稊榮于下¶
　　者也取下得乎柔之象也老夫者九二爻也女妻¶
　　者初六爻也¶
无不利　剛過乎柔理之常也¶
　象曰老夫女妻過以相與也¶
九三棟橈凶　三爻四爻居全卦之中故皆以棟為言¶
　　而所應在上上柔下附故不勝其重而致橈之象¶
　　也故凶¶
<pb:KR1a0052_WYG_001-86b>¶
　象曰棟橈之凶不可以有輔也　輔者猶附也謂上¶
　　六爻也¶
九四棟隆吉　隆者髙也在三爻之上棟之髙者也¶
有他吝　他者初也初在下者固不能致橈巳或牽之¶
　　亦吝道也¶
　象曰棟隆之吉不撓乎下也　下謂初也¶
九五枯楊生華老婦得其士夫　華者蕚也生華榮于¶
　　上者也取上得乎柔之象也老婦者上六爻也士¶
<pb:KR1a0052_WYG_001-87a>¶
　　夫者九五爻也¶
无咎无譽　柔過乎剛非常道也¶
　象曰枯楊生華何可久也老婦士夫亦可醜也¶
上六過涉滅頂凶　涉以兌象言頂以上爻言柔過乎¶
　　上故有滅頂之象¶
无咎　无所可咎也¶
　象曰過涉之凶不可咎也　知咎則過可補過涉之¶
　　凶不可補者也¶
<pb:KR1a0052_WYG_001-87b>¶
䷜(坎下/坎上)¶
習坎　習重也坎陷也剛陷乎柔中者也他卦不重其¶
　　名而坎獨加習字者坎有亨義非習而不已則不¶
　　能濟習坎之義也¶
有孚維心亨　二五爻也剛實有孚也在中維心也有¶
　　孚維心則物不能陷所以亨也¶
行有尚　行者即習之義不以險難而止故有嘉尚之¶
　　功也¶
<pb:KR1a0052_WYG_001-88a>¶
　象曰水洊至習坎　洊者重也水洊至于坎習坎之¶
　　象者也¶
　君子以常徳行習教事　常徳行坎剛中之象習教¶
　　事重坎之象也¶
　彖曰習坎重險也　釋習坎之義¶
　水流而不盈行險而不失其信維心亨乃以剛中也¶
　行有尚往有功也　釋坎之彖辭盈滿起而不溢也¶
　　水流乎坎而不盈者坎體陷也行險習坎也不失¶
<pb:KR1a0052_WYG_001-88b>¶
　　其信者有孚也剛中者二爻五爻也往有功者動¶
　　則即可出坎也¶
　天險不可升也地險山川丘陵也王公設險以守其¶
　國險之時用大矣哉　廣坎之義言聖人用坎而贊¶
　　其時之大也¶
初六習坎入于坎窞凶　窞者坎中之陷處所居至下¶
　　習而益陷于深¶
　象曰習坎入坎失道窮也¶
<pb:KR1a0052_WYG_001-89a>¶
九二坎有險求小得　有險陷兩柔也剛在下中而不¶
　　當位求小者可得也¶
　象曰求小得未出中也¶
六三來之坎坎　二坎之際故來亦坎之去亦坎之出¶
　　下坎將入上坎故曰坎坎¶
險且枕入于坎窞勿用　枕者上壓下之義也險且枕¶
　　者四爻也入于坎窞者坎性下故四陷三而三入¶
　　于坎窞也¶
<pb:KR1a0052_WYG_001-89b>¶
　象曰來之坎坎終无功也¶
六四樽酒簋貳用缶納約自牖終无咎　酒者坎之象¶
　　簋者方器也貳者副益也&KR0498;者瓦器也樽酒簋貳¶
　　簡也用&KR0498;素也出乎坎上而近五皆無正應故可¶
　　用簡素以相結也約者謂進結乎君之道牖者非¶
　　所由之正而室之所以受光之處也五坎中未免¶
　　有蔽然以剛處中必有通明可納之處如牖之受¶
　　光也始雖艱阻終得无咎¶
<pb:KR1a0052_WYG_001-90a>¶
　象曰樽酒簋貳剛柔際也　剛五爻也柔四爻也際¶
　　者交際之謂¶
九五坎不盈祗既平无咎　坎體故不盈位中而當故¶
　　能抵平下不入于坎上不至于盈得乎中正之道¶
　　而已矣¶
　象曰坎不盈中未大也　不盈故曰未大¶
上六繫用徽纆置于叢棘三歲不得凶　三股者為徽¶
　　兩股為纆徽纆叢棘皆坎之象上居坎之極在人¶
<pb:KR1a0052_WYG_001-90b>¶
　　則陷乎獄之中在物則陷乎棘之内久而不得脫¶
　　凶之甚者也¶
　象曰上六失道凶三嵗也¶
䷝(離下/離上)¶
離　麗也柔麗乎剛之中¶
利貞　以柔居正也¶
亨　柔得中也¶
畜牝牛吉　牝者大腹之象牛者柔順之象柔得中故¶
<pb:KR1a0052_WYG_001-91a>¶
　　畜牝牛吉也¶
　象曰明兩作離　離麗而明也明而有兩則繼照不¶
　　息離之象也¶
　大人以繼明照于四方　取重離之義¶
　彖曰離麗也日月麗乎天百榖草木麗乎土重明以¶
　麗乎正乃化成天下　釋離之義正重離之柔皆麗¶
　　乎二也¶
　柔麗乎中正故亨是以畜牝牛吉也　釋離之彖辭¶
<pb:KR1a0052_WYG_001-91b>¶
　　中正者二五爻也¶
初九履錯然敬之无咎　履者在下之象也錯然者交¶
　　雜之貌也即離麗之義初九居明之始所見錯然¶
　　唯能敬之則可免咎¶
　象曰履錯之敬以辟咎也¶
六二黄離元吉　黄以中言離以六言柔麗乎中而當¶
　　位文之美者也故吉¶
　象曰黄離元吉得中道也¶
<pb:KR1a0052_WYG_001-92a>¶
九三日昃之離　日者離之象昃者晚也下體之極明¶
　　將衰之時也¶
不鼓&KR0498;而歌則大耋之嗟凶　耋與晚同鼓缶而歌者¶
　　當衰而樂也大耋之嗟者當衰而哀也夫盛衰之¶
　　道天之常也君子之心順其常而已不樂則哀皆¶
　　動其心而失其常者故凶¶
　象曰日昃之離何可乆也¶
九四突如其來如焚如死如棄如　突如其來如者三¶
<pb:KR1a0052_WYG_001-92b>¶
　　也焚如死如棄如者四也離性上炎故三麗四而¶
　　四至于焚死棄也¶
　象曰突如其來如无所容也¶
六五出涕沱若戚嗟若吉　位不當而處二剛之間故¶
　　憂懼在中故吉¶
　象曰六五之吉離王公也　六五柔居尊位故謂之¶
　　離王公¶
上九王用出征有嘉　王者五爻也出征者離外剛之¶
<pb:KR1a0052_WYG_001-93a>¶
　　象也五以柔化天下其終必至于無威上九有剛¶
　　明之才用其出征當有嘉美之功也¶
折首獲匪其醜无咎　首者猶魁也醜者類也出征之¶
　　道折其魁首獲非其類者而已過乎此則為窮兵¶
　　也處上之極故有此戒¶
　象曰王用出征以正邦也¶
　¶
　¶
<pb:KR1a0052_WYG_001-93b>¶
　¶
　¶
　¶
　¶
　¶
　¶
　¶
　周易卦爻經傳訓解卷上¶
